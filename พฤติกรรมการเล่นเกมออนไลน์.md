บทที่ 1
บทนำ

1.1 ความเป็นมาและความสำคัญของปัญหา
ในโลกยุคไซเบอร์ที่ผู้คนทั่วไปสามารถเข้าถึงอินเทอร์เน็ตได้ง่าย ทำให้เป็นทางเลือกในการผ่อนคลายสร้างความเพลิดเพลินให้กับผู้ใช้งานโดยเฉพาะเกม ซึ่งมีอิทธิพลอย่างมากกับเด็กและเยาวชน ด้วยวุฒิภาวะที่ยังไม่สามารถแยกแยะโลกของเกมและโลกของความเป็นจริงได้ ทำให้เกิดปัญหาที่นำมาซึ่งความรุนแรง จนสามารถพัฒนาไปสู่ปัญหาอาชญากรรม จากสภาวะเด็กติดเกมในหมู่เยาวชนและวัยรุ่นที่เด็กมีความสุขและมีอำนาจที่ได้เป็นผู้ควบคุม ตามหลักจิตวิทยาความสุขที่ได้จากการควบคุม อันเป็นผลตามสัญชาตญาณของมนุษย์นั้นส่งผลมาสู่เด็กในช่วงวัยรุ่น เพราะเป็นการกระตุ้นด้วยระดับฮอร์โมนในร่างกายให้พลุ่งพลานและอยากปลดปล่อยพลังงานด้วยการต่อสู้ เพราะในชีวิตจริงแล้วนั้นไม่สามารถกระทำได้ เพราะมีกฎระเบียบในชีวิตที่คอยขีดกรอบควบคุม ทำให้วัยรุ่นต้องการหาทางออกจึงหันเข้าหาโลกเสมือนในเกม เพราะมนุษย์มีสัญชาตญาณสุขที่ได้จากโลกเสมือนในเกม ซึ่งผู้เล่นสามารถสร้างรูปลักษณ์ที่ตนเองต้องการ เป็นการจินตนาการที่เกินจากความเป็นจริง เพราะแท้จริงแล้วมนุษย์เป็นเพียงสิ่งมีชีวิตที่ถูกระบบควบคุม แต่เมื่ออยู่ในโลกเสมือนในเกมแล้ว ทำให้ผู้เล่นสามารถเป็นตัวละครและมีบทบาทสมมุติตามที่ตนเองอยากเป็น 
ในขณะเดียวกันการเล่นเกมนั้น ผู้เล่นสามารถรับรู้ประสบการณ์และอารมณ์เดียวกันกับตัวละครที่ตัวเองบังคับความตื่นเต้นของการแข่งขัน ทำให้สารโดพามีนหลั่งออกมากระตุ้นการเต้นของหัวใจ ทำให้เด็กเกิดความสุขก่อให้เกิดการเสพติด เด็กบางคนเลือกที่จะเล่นเกมมากกว่าจะเผชิญกับโลกความเป็นจริง เพราะสามารถควบคุมตัวละครในสถานการณ์จำลองได้โดยง่าย เติมเต็มความฝัน หลบหนีจากปัญหาในโลกความจริงที่ตนเองได้พบเจอ ถึงแม้ในความเป็นจริงผู้เล่นจะใช้ชีวิตอย่างล้มเหลว แต่ตัวตนในเกมอาจจะได้รับบทบาทเป็นวีรบุรุษ ทำให้เด็กและเยาวชนหลงติดอยู่ในโลกเสมือนเกม นำไปสู่ปัญหาเรื่องการควบคุมเวลา ซึ่งการเล่นเกมเป็นเวลานานก็ทำให้เกิดปัญหาทางสุขภาพ ส่งผลเสียต่อการเรียน ขาดการเชื่อมสัมพันธ์ระหว่างคนในครอบครัว เมื่อถูกบังคับจากครอบครัวให้เลิกเล่น เด็กมักจะเกิดอาการต่อต้านส่งผลต่อความรับผิดชอบต่าง ๆ อารมณ์รุนแรงขึ้น นำมาซึ่งปัญหาการทำร้ายร่างกายได้ (ภัทรพล เกิดปรางค์, 2564, น. 1)
จากการจัดประชุมเชิงปฏิบัติการสร้างความตระหนักผลกระทบจากการติดเกมออนไลน์ของเด็กและเยาวชน ซึ่งเป็นความร่วมมือของกรมสุขภาพจิตร่วมกับสำนักงานกองทุนสนับสนุนการสร้างเสริมสุขภาพ (สสส.) ซึ่งสถาบันสุขภาพจิตเด็กฯ ได้พัฒนานวัตกรรมช่วยประเมินระดับความรุนแรงของภาวะติดเกมที่รุนแรงออกเป็น 4 ระดับ ได้แก่ ภาวะปกติ ภาวะติดเกมระดับน้อย ภาวะติดเกมระดับปานกลาง ภาวะติดเกมระดับรุนแรง ก่อนนำไปสู่การพิจารณาวางแผนการรักษาในแต่ละระดับได้อย่างเหมาะสมในอนาคต โดยสมัย ศิริทองถาวร รองอธิบดีกรมสุขภาพจิต กล่าวว่า จากการสำรวจของสถาบันสุขภาพจิตเด็ก ฯ ในปี 2556 พบเด็กติดเกม 2.5 ล้านคน จากเด็ก 18 ล้านคนทั่วประเทศและในปีงบประมาณ 2560 พบว่าปัญหาพฤติกรรมเสพติดเกมส่วนใหญ่ เป็นปัญหาสุขจิตที่พบในเด็กเรียนและวัยรุ่นที่มีอายุระหว่าง 6-18 ปี ซึ่งมีความสัมพันธ์กับชนิดของเกม อาทิ เกมประเภท 
First Personal Shooting, MOBA และ SPORTS game competition เป็นหลัก โดยเฉลี่ยจะใช้เวลาเล่นเกมนาน 5 ชั่วโมงต่อวันและเล่นเกมแข่งขันต่อสู้ออนไลน์ 1-4 เกม สลับกับกันไป
ดังนั้น กรมสุขภาพจิต กระทรวงสาธารณสุข จึงประกาศเจตนารมณ์ การคุ้มครองเยาวชน ป้องกันและแก้ไขปัญหาติดเกมของเยาวชนกลุ่มเสี่ยงและกลุ่มติดเกม ร่วมกำหนดประเด็นการรณรงค์ให้สอดคล้องกับองค์การอนามัยโลก คือ “เครียดได้ คลายเป็น เล่นเกมแต่พอดี” พร้อมแต่งตั้งคณะทำงานร่วมกับภาคีเครือข่ายดำเนินการคุ้มครองเยาวชน ฯ ป้องกันและควบคุมการบริโภคเกม
ที่มีผลต่อสมอง พัฒนาการและพฤติกรรมของเด็กและเยาวชน สร้างความตระหนักถึงผลเสียและเรียนรู้การใช้อย่างเหมาะสมแก่เด็ก ครอบครัว และครู สร้างระบบเฝ้าระวังและช่วยเหลือผู้ที่มีปัญหาให้เข้าถึงบริการ 
จากสถิติประเทศไทยมีประชากรที่เล่นเกมบนโทรศัพท์มือถือทั้งหมด 17 ล้านคน คิดเป็น
ร้อยละ 25 ของประชากรทั้งหมด เพิ่มขึ้นจาก 14.7 ล้านคน ในปี 2557 ตามรายงานที่บริษัท Newzoo จัดทำร่วมกับบริษัท Global Mobile Game Comfederation เปิดเผยเมื่อมิถุนายน พ.ศ. 2560 โดยร้อยละ 51 จากประชากรที่เล่นเกมบนโทรศัพท์มือถือทั้งหมดอยู่ในช่วงอายุ 21-35 ปี และคาดการณ์ว่าจำนวนผู้เล่นเกมออนไลน์ในประเทศไทยจะเพิ่มมากขึ้นตามการเข้าถึงของสมาร์ทโฟนในประเทศ (ฐิติพล, 2560 อ้างใน ธนพร ชูเวทย์ 2561) 
จากเสวนาออนไลน์ ภายใต้หัวข้อ “เปิดวิถีออนไลน์...เด็กไทยกับภัยใกล้ตัว” ซึ่งเป็นความร่วมมือของ สมาคมวิทยุและสื่อเพื่อเด็กและเยาวชน (สสดย.) ร่วมกับสำนักกองทุนสนับสนุนการ
สร้างเสริมสุขภาพ (สสส) มูลนิธิอินเทอร์เน็ตร่วมพัฒนาไทย มูลนิธิสาธารณสุขแห่งชาติ และกระทรวงการพัฒนาสังคมและความมั่นคงของมนุษย์ (พม.) โดย ธีรารัตน์ พันทวี วงศ์ธนะอเนก นายกสมาคมวิทยุและสื่อเพื่อเด็กและเยาวชน (สสดย.) กล่าวถึงผลการวิจัยเชิงสำรวจ ในหัวข้อ “สถานการณ์การเล่นเกมออนไลน์ของเด็กไทย” ประจำปี 2562 โดยได้สำรวจนักเรียนระดับมัธยมศึกษาปีที่ 1-6       ชั้นประกาศนียบัตรวิชาชีพ (ปวช.) และชั้นประกาศนียบัตรขั้นสูง (ปวส.) 3,056 คน จากภูมิภาคทั่วประเทศตั้งแต่เดือนกันยายน - ตุลาคม ที่ผ่านมา พบว่า กลุ่มตัวอย่างส่วนใหญ่ 2,730 คน             หรือร้อยละ 89.33 เคยเล่นเกมออนไลน์ โดยเล่นเกมเกือบทุกวัน ร้อยละ 64.66 เฉลี่ย 3-5 ชั่วโมง ทั้งในธรรมดาและวันหยุดเสาร์ - อาทิตย์ หากเป็นเด็กในกรุงเทพมหานคร ร้อยละ 8.1 จะใช้เวลาเล่นเกมมากกว่า 8 ชั่วโมงในวันหยุด ส่วนใหญ่จะเล่นที่บ้านหรือหอพัก ร้อย 71.22 ปัจจัยที่สนับสนุนมาเล่นเกมไลน์ มากที่สุดคือเพื่อนชักชวนหรือให้ข้อมูลที่เกี่ยวข้อง รองลงมาคือเห็นข้อมูลต่าง ๆ จากสื่อออนไลน์และความเข้าใจว่า E- sport เป็นกีฬาชนิดหนึ่ง
 ธีรารัตน์ กล่าวถึง การศึกษาวิจัยเชิงคุณภาพประเด็นการกลั่นแกล้งทางออนไลน์ว่า
จากการจัดสนทนานักเรียนมัธยมศึกษาตอนต้นของโรงเรียนในกรุงเทพ ฯ และปริมณฑลจำนวน 500 คน พบว่า การกลั่นแกล้งทางออนไลน์มีทั้งหมด 7 รูปแบบได้แก่ การก่อกวน ข่มขู่ คุกคาม การให้ร้ายใส่ความ การแกล้งแหย่ การเผยแพร่ความลับ การกีดกันออกกลุ่ม การแอบอ้างชื่อ การสร้าง
บัญชีปลอม การล่อลวง ซึ่งรูปแบบที่ถูกกลั่นแกล้งมากที่สุดคือการถูกก่อกวน ข่มขู่ คุกคาม คิดเป็น ร้อยละ 50 ทั้งนี้ เมื่อสอบถามถึงวิธีการรับมือเมื่อเกิดการกลั่นแกล้งการออนไลน์ ผู้ถูกกลั่นแกล้งรังแก จะใช้วิธีการสื่อสารต่าง ๆ เพื่อรับมือหลายรูปแบบ โดยการรับมือที่ได้ผลตามลำดับ 1) การนิ่งเฉยไม่ตอบโต้ 2) การตัดความสัมพันธ์ บล็อก ไม่ปรากฏตัว 3) การขอคำปรึกษา จากพ่อแม่ ผู้ปกครอง หรือครู 4) เก็บหลักฐานเพื่อแจ้งความ
	ไพโรจน์ เสาน่วม รักษาการผู้อำนวยการสำนักสร้างเสริมระบบสื่อ และสุขภาวะทางปัญญา (สำนัก 11) สำนักงานกองทุนสนับสนุนการสร้างเสริมสุขภาพ (สสส.) กล่าวว่า ภัยจากการใช้สื่อออนไลน์ของเด็กไทย ทั้งการแสดงออกถึงพฤติกรรมและทางอารมณ์ ที่รุนแรงเมื่อเด็กเล่นเกมเป็นเวลานาน การพนันในเกมที่เด็กสามารถเข้าเล่นได้ตลอดเวลา และผลกระทบต่อสุขภาพกาย และสุขภาพจิตที่หลีกเลี่ยงไม่ได้ ทั้งยังพบว่าเวลานี้เด็กต้องเผชิญกับการกลั่นแกล้งรังแกออนไลน์ (Cyberbullying) ในหลายรูปแบบ จนอาจนำไปสู่การทำร้ายร่างกายตนเองและผู้อื่นทั้งทางร่างกาย ทางจิตใจ และทางสังคม โดยเฉพาะการกลั่นแกล้งบนโลกออนไลน์ เช่น สอนให้เด็กจัดการตัวตนและชื่อเสียงออนไลน์ รับผิดชอบต่อการกระทำบนโลกออนไลน์ สอนให้ใช้เวลาออนไลน์อย่างพอเหมาะพอดี ไม่ส่งผลเสียต่อสุขภาพ การงาน และชีวิตด้านอื่น สอนให้ยืดหยุ่น เข้มแข็ง รับมือกับการ
กลั่นแกล้งได้ดี สอนให้รักษาความปลอดภัย ตั้งรหัสผ่าน ป้องกันไวรัสคอมพิวเตอร์และการโจมตีระบบ สอนให้รักษาความเป็นส่วนตัว ปกป้องข้อมูลส่วนตัว ไม่ละเมิดลิขสิทธิ์ สอนให้คิดวิเคราะห์ สืบค้น แยกแยะ ไม่เชื่อทุกอย่างที่เห็นหรือรับมาสอนให้ตระหนักว่าการทำงานบนโลกออนไลน์ย่อมมีร่องรอยให้ตามสืบตามตัวได้เสมอและสุดท้ายคือการสอนให้เข้าใจ อภัย เห็นอกเห็นใจคนอื่น บริหารจัดการอารมณ์ตนเองบนโลกออนไลน์ (สำนักงานกองทุนสนับสนุนการสร้างเสริมสุขภาพ, 2563)
จากเสวนาออนไลน์ภายใต้หัวข้อ“Healty Games, Happy Life” ความรับผิดชอบร่วมของสังคม ในวันที่ 29 มกราคม พุทธศักราช 2564 ซึ่งเป็นความร่วมมือของสำนักงานคณะกรรมการสุขภาพแห่งชาติ (สช.) และสมาคมวิทยุและสื่อเพื่อเด็กและเยาวชน (สสดย.) ร่วมกับ (กระทรวงดิจิทัลเพื่อเศรษฐกิจและสังคม, 2564) (กระทรวงดิจิทัลเพื่อเศรษฐกิจและสังคม, 2566) งานกองทุนสนับสนุนการเสริมสร้างสุขภาพ (สสส.) ซึ่งสอดรับกับการติดตามและขับเคลื่อนมติสมัชชา
สุขภาพแห่งชาติ ด้านเด็กกับสื่อ ดร.ธีรารัตน์ พันทวี วงศ์ธนะอเนก นายกสมาคมวิทยุและสื่อเพื่อเด็กและเยาวชน (สสดย.). ในฐานะประธานคณะทำงานติดตามและขับเคลื่อนมติสมัชชาสุขภาพแห่งชาติด้านเด็กกับสื่อ เปิดเผยว่า ปัจจุบันสื่อออนไลน์ได้รับความนิยมอย่างแพร่หลายและมีจำนวนมากขึ้น
ทุกปี แต่ขณะเดียวกันสถานการณ์การใช้สื่อออนไลน์ของเด็กไทยกลับน่าเป็นห่วงมากขึ้น โดยเฉพาะปัญหาการเล่นเกมออนไลน์ที่ยังคงเป็นปัญหาลำดับต้น ๆ ที่เด็กไทยเผชิญอยู่ สำนักงานคณะกรรมการสุขภาพแห่งชาติ (สช.) กล่าวว่า จากผลการวิจัยของสมาคมวิทยุและสื่อเพื่อเด็กและเยาวชน (สสดย.)เรื่องการศึกษาการเล่นเกมของเด็กไทย สถานการณ์ความรับผิดชอบทางสังคมและข้อเสนอนโยบาย พบว่าพฤติกรรมการเล่นเกมของเด็กไทยส่งผลกระทบต่อพฤติกรรมและสุขภาพ เช่น เนื้อหาเกมที่รุนแรง ไม่เหมาะสมตามช่วงวัย การเล่นเกมที่ใช้เวลามากเกินพอดี 
จากการเก็บข้อมูลในกลุ่มนักเรียนระดับมัธยมศึกษาปีที่ 1 – 6 ตลอดจนปวส.                  และปริญญาตรี จำนวน 3,292 คน เด็กกว่า 85% ที่ตอบว่าเคยเล่นเกม พบอีกว่าเกือบ 1 ใน 3 เล่นเกมเป็นประจำทุกวันและมีถึง 10% ที่เล่นมากกว่าวันละ 5 ชั่วโมง ส่วนในวันหยุดมีกลุ่มตัวอย่างถึง 18.05% ที่เล่นมากกว่า 8 ชั่วโมงต่อวัน นอกจากนี้หากพิจารณาเป็นรายภูมิภาคจะพบว่า กลุ่มตัวอย่างที่อาศัยอยู่ในภาคตะวันออกเฉียงเหนือ เล่นเกมมากกว่าวันละ 5 ชั่วโมง ซึ่งเป็นตัวเลขที่สูงกว่าภาคอื่นอย่างมีนัยสำคัญ 
สมาคมวิทยุและสื่อเพื่อเด็กและเยาวชน (สสดย.) กล่าวเพิ่มเติมว่า เด็กกว่า 80% ที่ตอบว่าเคยเล่นเกมในรอบ 12 เดือน เล่นเกมเพราะความสนุกสนานเพลิดเพลินและกว่า 60% เล่นเพราะไม่มีอะไรทำที่ดีไปกว่านี้ การเล่นเกมส่งผลต่อพฤติกรรมอย่างมีนัยสำคัญ ซึ่งจากการวิจัยพบว่า 
มีกลุ่มตัวอย่างที่ตอบว่าเคยเล่นเกม 32.56% แสดงอาการหงุดหงิด ไม่พอใจ เมื่อถูกห้ามเล่นเกม 
อีก 8.1% เถียงกับคนที่ห้ามเล่นเกมแต่ยังไม่ถึงขั้นลงไม้ลงมือและที่น่าเป็นห่วงที่สุดคือ กลุ่มตัวอย่างจำนวน 5.71% ที่มีพฤติกรรมเก็บตัว ไม่ไปโรงเรียนหรือไม่พูดจากับใคร หากถูกห้ามไม่ให้เล่นเกม (สำนักงานคณะกรรมการสุขภาพแห่งชาติ, 2564: ออนไลน์)
โดยในปีถัดมา ผลการศึกษาของ สราวุฒิ ตรีศรี และคณะ พ.ศ. 2565 พบว่า สาเหตุของการเสพติดเกมออนไลน์ของเยาวชน มาจาก 1) ปัจจัยส่วนบุคลล ได้แก่ชอบความท้าทาย ต้องการผ่อนคลายความเครียด ชอบการแข่งขัน ภูมิใจในฝีมือของตนเอง ชอบการวางแผนได้แสดงความเป็นผู้นำ ชอบเข้าสังคมและมองว่าเกมไม่ได้ทำให้ชีวิตแย่ลง 2) ปัจจัยจากสภาพแวดล้อมทางสังคมได้แก่ 
การชักชวนจากบุคคลรอบข้าง อิทธิพลจากสื่อออนไลน์ สัมพันธภาพในครอบครัว ต้องการสร้างสัมพันธภาพกับแฟนและสถานการณ์การระบาดโรคโควิด-19 ผลกระทบจากการเสพติดเกมออนไลน์ 2 มิติ คือ 1) ผลกระทบด้านบวกได้แก่ ฝึกทักษะด้านภาษาอังกฤษ มีสังคมเพื่อนที่หลากหลาย 
ช่วยผ่อนคลายความเครียดและฝึกทักษะการวางแผน การแก้ปัญหา 2) ผลกระทบด้านลบได้แก่ ผลกระทบด้านสุขภาพ ผลกระทบด้านอารมณ์และจิตใจ และผลกระทบด้านการดำเนินชีวิต สำหรับแนวทางในการป้องกันและลดผลกระทบจากการเสพติดเกมออนไลน์ของเยาวชน มี 4 ขั้นตอน ได้แก่ 
1) เลือกและสร้างเพื่อนคู่คิดเพื่อพาชีวิตไปสู่เป้าหมาย 2) รู้จักตัวตนและค้นศักยภาพ 3) ปรับความรู้สึกและความคิดด้วยแนวคิดการเติบโต 4) ออกแบบแนวคิดด้วยแนว Design Thinking ในส่วนวิจัยเชิงการทดลองกลุ่มตัวอย่างการศึกษาครั้งนี้ คือ เยาวชนที่อาศัยอยู่ในเขตสุขภาพจิตที่ 13 
มีพฤติกรรมเสี่ยงต่อการติดเกมออนไลน์และสามารถเข้าร่วมโปรแกรมลดผลกระทบจากการเสพติดเกมออนไลน์ ได้ตลอดระยะเวลาของการวิจัย จำนวนทั้งหมด 16 คน โดยเป็นเพศชายร้อยละ 68.75 เพศหญิง ร้อยละ 31.25 และส่วนใหญ่ มีอายุ 21 ปี ร้อยละ 37.5. อายุ 20 ปี ร้อยละ 25.25 และอายุ 25 ปี ร้อยละ 12.50 ผลการเข้าร่วมโปรแกรมลดผลกระทบจากการเสพติดเกมออนไลน์ มีค่าเฉลี่ยพฤติกรรมการเสพติดเกมออนไลน์แตกต่างกัน ระหว่างช่วงก่อนและหลังการเข้าร่วมโปรแกรมที่ระดับนัยสำคัญ 0.05 โดยเยาวชนที่เข้าร่วมโปรแกรมลดผลกระทบจากการเสพติดเกมออนไลน์ พฤติกรรมการเสพติดเกมออนไลน์ลดหลังจากการรับโปรแกรม จากการศึกษาที่ทำให้ได้ข้อเสนอแนะเพื่อการพัฒนาการป้องกันและลดผลกระทบจากการเสพติดเกมออนไลน์ในกลุ่มเยาวชน คือ ควรส่งเสริมให้เยาวชนมีแนวคิดการฟมีแนวทางการนำเป้าหมายนั้นด้วยกิจกรรมที่สร้างสรรค์ รวมถึงควรสร้างสภาพสิ่งแวดล้อมทางสังคมที่ห่างไกลจากเกมออนไลน์ให้แก่เยาวชน เพื่อลดการถูกชักชวนเข้าสู่เกมออนไลน์
(สราวุฒิ ตรีศรี และคณะ, 2565)
จากข้อมูลดังกล่าวแสดงให้เห็นถึงพฤติกรรมการเล่นเกมออนไลน์ที่ส่งผลกระทบต่อสภาวะจิตใจและอารมณ์ของผู้เล่น ที่ไม่สามารถควบคุมจิตใจและอารมณ์ของตนเองได้ ทำให้เกิดปัญหาในด้านต่าง ๆ ตามมา เช่น ปัญหาความสัมพันธ์กับเพื่อนในช่วงวัยเดียวกัน หากผู้เล่นแสดงอาการหงุดหงิด ไม่พอใจและมีการด่าทอกัน โดยแสดงอาการเหล่านี้ซึ่งหน้า อาจจะส่งผลกระทบให้ความสัมพันธ์ของผู้เล่นและกลุ่มเพื่อนนั้นสั่นคลอนได้ ปัญหาในระยะยาว ทำให้ผู้เล่นนั้นมีปัญหาด้านสุขภาพ เช่น ปัญหาทางด้านสายตา ซึ่งจะเห็นได้ว่าเด็กในปัจจุบันนี้สายตาสั้นก่อนวัยอันควร 
จากงานวิจัยของ สิราภรณ์ เศรษฐบรรจง (2565) สำรวจสายตาผิดปกติของเด็กชั้นประถมศึกษาปีที่ 1 ในจังหวัดขอนแก่น ผลการศึกษาพบว่าจำนวนเด็กชั้นประถมศึกษาปีที่ 1 ในจังหวัดขอนแก่นที่ได้รับการคัดกรอง 12,293 ราย พบว่ามีผลคัดกรองผิดปกติ 56 ราย (ร้อยละ 0.46) ตาขี้เกียจ 3 ราย 
(ร้อยละ 5.36) นำข้อมูลที่ได้จากการศึกษามาเฝ้าระวังเด็กที่การมองเห็นผิดปกติในช่วงอายุดังกล่าว 
(สิราภรณ์ เศรษฐบรรจง, 2565)
ชาญวิทย์ พรนภดล และคณะ, 2559 กล่าวเพิ่มเติมว่า การเล่นเกมออนไลน์ของวัยนักศึกษา เกี่ยวข้องกับปัจจัยหลายประเด็น 
ในประเด็นที่ 1 เกิดจากความเครียดจากการเรียน ซึ่งอาจจะมาจากเนื้อหาในการเรียนยากเกินไป การที่ได้รับภาระงาน การสอบ ทำให้นักศึกษาหลายคนไม่มีเวลาออกไปผ่อนคลายข้างนอก ฉะนั้น การเล่นเกมนั้นจึงเป็นสิ่งที่ทำได้ง่ายมากที่สุด เพราะเพียงแค่หยิบโทรศัพท์แล้วกดเล่นเกม
ก็สามารถสนทนากับผู้คนที่อยู่ในโลกของเกมออนไลน์ได้แล้ว นอกจากนี้ภาพในเกมก็ยังช่วยให้
รู้สึกผ่อนคลาย มีเสียงที่สมจริง เช่น เกมต่อสู้ (ROV) มีเสียงที่สมจริงอย่างเสียงของตัวฮีโร่ เสียงการใช้อาวุธหรือแม้แต่การล้อเลียนคู่ต่อสู้ ซึ่งให้ความรู้สึกเหมือนอยู่ในโลกแห่งจินตนาการอย่างเสมือนจริง
ในประเด็นที่ 2 เกิดจากภาวะซึมเศร้าหรือวิตกกังวล โรคซึมเศร้า (Depression) อาการของโรค คือ เศร้า เบื่อหน่าย ท้อแท้ ไม่อยากทำอะไร รู้สึกหมดหวังกับโลกความเป็นจริง การเล่นเกม
จึงเป็นหนทางหลีกหนี (Escape) จากความทุกข์ทรมานที่เป็นอยู่ ดังนั้นนักศึกษาจึงอยากอยู่ในโลกของเกมและปฏิเสธความพยายามในการใช้ชีวิตอยู่ในโลกความเป็นจริง
ประเด็นที่ 3 มีความภูมิใจในตนเองต่ำ (Low self esteem) คือ อยากได้รับการยอมรับ
จากคนอื่น การเล่นเกมชนะได้อันดับดี มีชื่อเสียงในโลกของเกม ได้รับแรงเสริมทางบวกจากการเล่นเกม (Positive reinforcement) ได้รับคำชม จะทำให้อยากเล่นเกมมากขึ้นเรื่อย ๆ 
ในปัจจุบัน เกมออนไลน์ได้รับความนิยมเป็นอย่างมากในกลุ่มคนทุกช่วงวัย จะเห็นได้ว่ารูปแบบของเกมออนไลน์มีการพัฒนาให้ตรงตามความต้องการของผู้เล่นของแต่ละกลุ่ม โดยมีการ
ทำให้ภาพเคลื่อนไหวของตัวละครที่มีสีสันสวยงาม มีความสมจริง มีเนื้อหาชวนให้ติดตาม ดึงดูดผู้เล่น 
อีกทั้งผู้เล่นสามารถพูดคุยโต้ตอบกับผู้เล่นคนอื่นได้ จึงทำให้ผู้เล่นรู้สึกสนุกเวลาที่ได้เล่นเกมกับเพื่อน จะเห็นได้ว่ามีเกมหลากหลายที่ผู้เล่นสามารถเลือกเล่นได้ตรงตามความถนัดและความชอบของตนเอง จึงเป็นผลให้ผู้คนจำนวนมาก เลือกที่จะเล่นเกมเพื่อเป็นการฝึกทักษะต่างๆ และผ่อนคลายความเครียด จากการเรียนหรือการทำงานหนัก
ปัญหาผลเสียที่ตามมาจากการเล่นเกมออนไลน์ ซึ่งส่งผลเสียหลายอย่าง ด้านสุขภาพที่ไม่สามารถอธิบายสาเหตุได้ (Unexplanined Somatic Symptoms ) เช่น ปวดหัว ปวดท้อง ปวดเมื่อยตามตัว เพิ่มอัตราการเต้นของหัวใจและความดันโลหิต เพิ่มโอกาสการเกิดลิ่มเลือดในหลอดเลือดดำ (Venous Thromboembolism) คือ เมื่อนั่งเล่นเกมนาน ๆ ร่างกายไม่ได้มีการขยับเคลื่อนไหว 
การไหลเวียนของเลือดไม่ดี ทำให้มีลิ่มเลือดเกิดขึ้นที่ขาได้ เพิ่มโอกาสการเกิดลิ่มเลือดอุดตันหลอดเลือดที่ปอด (Pulmonary Thromboembolism) เมื่อมีลิ่มเลือดเกิดขึ้นที่ขา ลิ่มเลือดจะเดินทาง
จากขาไปยังปอดตามระบบหมุนเวียนโลหิต แล้วไปอุดตันที่ปอดทำให้เสียชีวิตได้ โรคอ้วนเกิดจากการที่ไม่ได้ทำกิจกรรมที่มีการเคลื่อนไหวอย่างอื่น บางคนเล่นเกมมากจนเกินไปและกินไปด้วย
ด้านพัฒนาการและพฤติกรรม ทำให้มีพัฒนาการทักษะสังคมไม่ดีไม่ค่อยมีสมาธิ เมื่อเด็กใช้เวลาส่วนใหญ่ไปกับการเล่นหน้าจอแม้จะมีการคุยกันกับเพื่อนที่อยู่ในเกม แต่ไม่ได้เป็นการปฏิสัมพันธ์กับคนจริง ๆ ทำให้เด็กขาดโอกาสในการฝึกพัฒนาการทักษะทางสังคม การเสพติดเกมทำให้มีปัญหาความสัมพันธ์กับคนรอบข้างได้ เช่น มีเรื่องทะเลาะกับผู้ปกครองเด็กแยกตัวออกจากกลุ่มเพื่อน
ไปเล่นเกม พบว่าความรุนแรงจากสื่อจะส่งผลให้เด็กเลียนแบบพฤติกรรมก้าวร้าว เพราะเด็กคิดว่าสิ่งที่เห็นในเกมเป็นสิ่งที่ยังทำได้ เด็กบางคนแยกแยะเรื่องจริงกับสิ่งที่อยู่ในเกมได้ไม่ดี เด็กที่เสพติดเกม
จะมีความสามารถในการควบคุมตัวเองต่ำ อดทนรอคอยไม่ได้ เพราะเวลาที่เล่นเกมเมื่อกดปุ่มใดไป
จะมีการตอบสนองตอบกลับมาทันที ภาพในเกมมีการเคลื่อนไหวอย่างรวดเร็ว เกมส่วนใหญ่มักทำให้ผู้เล่นรู้สึกลุ้น ตื่นเต้น เร้าใจ แต่ในชีวิตจริงไม่ว่าจะทำการสิ่งใด ต้องมีความอดทนรอคอยและความพยายามสม่ำเสมอ เช่น อยากเก่งวิชาเลขต้องฝึกทำโจทย์ให้มาก อยากเก่งกีฬา ดนตรี ต้องมีการฝึกซ้อม
ด้านการเรียน ทำให้มีการพัฒนาการทักษะสังคมไม่ดีไม่ค่อยมีสมาธิ เมื่อเด็กใช้เวลาส่วนใหญ่ไปกับการเล่นเกม ทำให้เด็กไม่ได้ทำการบ้านไม่ได้ทบทวนหนังสือไม่ได้ไปเรียนพิเศษ เวลาที่ต้องเรียนเด็กอาจใจลอย จดจ่อคิดถึงแต่เรื่องที่จะเล่นเกม
ด้านการเงิน สูญเสียเงินทางตรง เช่น ค่าไฟ ค่าซื้อไอเทม สูญเสียเงินทางอ้อม เช่น การที่เด็กมีระดับสติปัญญาดี ตามปกติควรได้มีโอกาสได้เรียน ในคณะดี ๆ แต่เมื่อติดเกมจนเสียการเรียน 
ทำให้ไม่สามารถเข้าคณะที่คะแนนสูง ๆ ได้ เป็นการสูญเสียด้านทรัพยากรบุคคล ทั้งที่จริง
มีความสามารถในการประกอบอาชีพและสมรรถภาพในการทำงานที่ดี แต่การเล่นเกมทำให้ความสามารถถดถอย ซึ่งเป็นการสูญเสียตัวเงินที่มองไม่เห็น (Invisible cost) (ปรานี ปวีณชนา, 2563)
จากการที่เกมออนไลน์ได้รับความนิยมจากผู้คนจำนวนมาก ทำให้เรามักได้ยินเรื่องราวของปัญหาต่าง ๆ ที่เกิดขึ้นจากการเล่นเกมของนักเรียนและนักศึกษา เช่น ปัญหาการติดเกมที่ส่งผล
ต่อการศึกษา ปัญหาการเล่นเกมที่มีเนื้อหาที่รุนแรง ส่งผลต่อพฤติกรรมการเลียนแบบของเยาวชน 
และปัญหาการเล่นเกมที่ส่งผลกระทบต่อสภาวะทางจิตใจและอารมณ์ การเล่นเกมออนไลน์ติดต่อกันเป็นเวลานานยังส่งผลกระทบในด้านต่าง ๆ เช่น ผลกระทบด้านสุขภาพจากการนั่งเล่นเกมหน้าจอคอมพิวเตอร์เป็นระยะเวลานาน โดยไม่มีการเปลี่ยนอริยาบถ ปัญหาการพักผ่อนที่ไม่เพียงพอ จึงเป็นผลทำให้สุขภาพเสื่อมโทรม อีกทั้งยังเป็นผลกระทบต่อการเรียน หากไม่สามารถควบคุมตนเองได้ เนื่องจากผู้เล่นใช้เวลากับความบันเทิงที่ได้รับจากการเล่นเกมมากเกินไป
ทั้งนี้แม้ว่าการเล่นเกมออนไลน์ของผู้คนในปัจจุบัน จะเป็นการเล่นเพื่อความบันเทิง 
ผ่อนคลาย ความเครียดความเหนื่อยล้าจากการทำงาน การเรียนหรือแม้แต่ความเครียดจากปัญหาส่วนตัว แต่เมื่อขาดวินัยในการเล่นเกมออนไลน์ ก็จะเป็นผลทำให้เกิดผลเสียตามมาไม่ว่าจะเป็นผลเสียด้านการเรียน สุขภาพร่างกาย สภาวะทางจิตใจและอารมณ์ จากการสำรวจจะเห็นได้ว่า นักศึกษาคณะครุศาสตร์ มหาวิทยาลัยราชภัฏเชียงใหม่ ศูนย์แม่ริม นิยมเล่นเกมออนไลน์ จำนวนมาก 
คณะผู้จัดทำจึงมีความสนใจเรื่องพฤติกรรมการเล่นเกมออนไลน์ เนื่องจากคณะผู้จัดทำ ก็เล่น
เกมออนไลน์เป็นประจำ เพื่อผ่อนคลายความเครียดจากการเรียน ดังนั้นการศึกษาพฤติกรรมการเล่นเกมออนไลน์ของนักศึกษาคณะครุศาสตร์ มหาวิทยาลัยราชภัฏเชียงใหม่ ศูนย์แม่ริม จะทำให้ทราบถึงพฤติกรรมการเล่นเกมออนไลน์ที่ส่งผลกระทบต่อสภาวะทางจิตใจและอารมณ์ของนักศึกษา
	ปัญหาการติดเกมออนไลน์ของเยาวชนในสังคมปัจจุบัน ยังมีแนวโน้มเพิ่มขึ้นอย่างต่อเนื่อง ดังนั้นการเลือกบริโภคสื่อออนไลน์ให้ถูกวิธีเป็นเรื่องจำเป็นอย่างยิ่งและเกมออนไลน์นับว่าเป็น
สื่อออนไลน์อย่างหนึ่ง หากเยาวชนสามารถเล่นเกมออนไลน์ในปริมาณที่เหมาะสม แยกแยะได้ว่าอะไรคือสิ่งที่เหมาะสมหรือไม่เหมาะสมนั้นคือ การรู้เท่าทันเกมออนไลน์ ซึ่งบทความนี้ เป็นการประมวลงานวิจัยเกี่ยวกับการรู้เท่าทันสื่อของเยาวชนที่เป็นอนาคตของชาติเพื่อให้ได้องค์ความรู้เท่าทันเกมออนไลน์ของเยาวชนว่าควรเป็นแบบใดที่จะทำให้เยาวชนมีโอกาศเสี่งต่อการตกเป็นเหยื่อของสื่อออนไลน์น้อยที่สุด ซึ่งผลของการรู้เท่าทันการเล่นเกมออนไลน์จะทำให้เยาวชนมีภูมิคุ้มกันในการ
เสพเกมออนไลน์ทำให้ปัญหาการติดเกมออนไลน์ลดน้อยลงได้ดีที่สุด
ดังนั้น ผู้คณะผู้วิจัยจึงจัดทำการศึกษาพฤติกรรมการเล่นเกมออนไลน์ของนักศึกษา         คณะครุศาสตร์ เพื่อทำให้ทราบถึงพฤติกรรมในการเล่นเกมออนไลน์ของนักศึกษาและเป็นฐานข้อมูลให้กับมหาวิทยาลัยราชภัฏเชียงใหม่ ได้นำไปเป็นแนวทางในการจัดกิจกรรมทางมหาวิทยาลัย เพื่อปรับเปลี่ยนพฤติกรรมและพัฒนาบุคลิกภาพของนักศึกษาคณะครุศาสตร์ให้มีพฤติกรรมที่เหมาะสม เนื่องจากในอนาคตของนักศึกษาคณะครุศาสตร์ ซึ่งเป็นส่วนหนึ่งของสถาบันการศึกษาที่สำคัญในการบ่มเพาะและอบรมสั่งสอนลูกศิษย์ เพื่อสร้างภูมิคุ้มกันให้กับลูกศิษย์ของตนเองไม่ให้เล่นเกมออนไลน์มากเกินไป จนต้องสูญเสียการเรียนและอาจสร้างปัญหาให้กับสังคมในระยะเวลายาว ฉะนั้นผู้ที่ได้รับบทบาทในการเป็นคุณครูจำเป็นอย่างยิ่งในการควบคุมพฤติกรรมของตนเอง เพื่อเป็นแบบอย่างให้กับเด็กนักเรียนและช่วยให้เด็กเรียนรู้เรื่องการควบคุมพฤติกรรมไปพร้อมกัน โดยการที่คุณครูเข้าไปช่วยกำกับดูแลนักเรียนที่มีพฤติกรรมอันไม่พึงประสงค์ให้อยู่ในพฤติกรรมที่ควรประพฤติ จึงจำเป็นต้องเริ่มจากตัวคุณครูเองที่ต้องมีประพฤติตนเป็นแบบอย่างก่อนที่จะตักเตือนเด็ก เพราะเมื่อคุณครูมองเห็นปัญหาเหล่านี้ในตัวของเด็ก เด็กจะสามารถรับรู้ได้ถึงความห่วงใยจากคุณครูและมีความไว้วางใจในการมาขอคำปรึกษาจากคุณครู เมื่อเด็กไม่สามารถควบคุมพฤติกรรมของตนเองได้มากกว่าการนำพฤติกรรมอันไม่พึงประสงค์เหล่านี้ไประบายกับสิ่งของหรือคนรอบข้าง ซึ่งเป็นสิ่งที่อาจจะเป็นการ   บ่มเพาะความรุนแรงในตัวเด็ก เมื่อเด็กทำเป็นประจำ นิสัยของเด็กจะเปลี่ยนไปอย่างเห็นได้ชัด      โดยคุณครูจำเป็นที่จะต้องรู้เรื่องเกมและประเภทของเกม เพื่อจะสามารถแนะนำให้เด็กและเยาวชนเล่นเกมที่มีประโยชน์ เช่น เกมประเภทที่ต้องใช้ความคิดเพื่อการพัฒนาด้านจิตใจและอารมณ์ พัฒนาด้านสมอง เป็นต้น เพราะหากห้ามให้เด็กและเยาวชนเล่นเกม อาจเกิดปัญหาความขัดแย้งกันได้ ดังนั้นไม่ควรกำหนดระยะเวลาในการเล่น 1-2 ชั่วโมง เพื่อความสนุกสนานและคลายเครียด การนำเกมเข้ามาปรับใช้ในการเรียนการสอน เพื่อให้ดึงดูดความสนใจของนักเรียน จึงจำเป็นอย่างยิ่งที่จะต้องมีพฤติกรรมที่เหมาะสมต่อการเป็นครูที่เป็นแบบอย่างที่ดีให้แก่ลูกศิษย์ 

1.2 วัตถุประสงค์ของการวิจัย
1.2.1 เพื่อศึกษาพฤติกรรมการเล่นเกมออนไลน์ของนักศึกษาคณะครุศาสตร์ มหาวิทยาลัยราชภัฏเชียงใหม่ ศูนย์แม่ริม 
1.2.2 เพื่อปัญหาจากพฤติกรรมการเล่นเกมออนไลน์ที่ส่งผลกระทบต่อสภาวะจิตใจและอารมณ์ของนักศึกษาคณะครุศาสตร์ มหาวิทยาลัยราชภัฏเชียงใหม่ ศูนย์แม่ริม 
1.2.3 เพื่อศึกษาผลกระทบต่อการดำเนินชีวิตของนักศึกษาคณะครุศาสตร์ มหาวิทยาลัย
ราชภัฏเชียงใหม่ ศูนย์แม่ริม ที่เกิดจากการเล่นเกมออนไลน์

1.3 ขอบเขตการวิจัย
	1.3.1 ขอบเขตด้านเนื้อหา
	เนื้อหาที่ใช้ในการศึกษาครั้งนี้เป็นการศึกษาในรูปแบบวิจัยเชิงการวิจัยแบบผสม 
(Mix Method Research) เพื่อให้ได้ข้อมูลที่ครอบคลุมจากพฤติกรรมการเล่นเกมออนไลน์ของนักศึกษา คณะครุศาสตร์ มหาวิทยาลัยราชภัฏเชียงใหม่ ศูนย์แม่ริม จังหวัดเชียงใหม่ เพื่อตอบวัตถุประสงค์ 1) เพื่อศึกษาพฤติกรรมการเล่นเกมออนไลน์ของนักศึกษาคณะครุศาสตร์ มหาวิทยาลัยราชภัฏเชียงใหม่ ศูนย์แม่ริม 3) เพื่อศึกษาผลกระทบต่อการดำเนินชีวิตของนักศึกษาคณะครุศาสตร์ มหาวิทยาลัยราชภัฏเชียงใหม่ ศูนย์แม่ริม ที่เกิดจากการเล่นเกมออนไลน์ โดยใช้วิธีการสำรวจเบื้องต้นในรูปแบบสอบถาม จำนวน 500 คน โดยใช้วิธีการเลือกกลุ่มตัวอย่างแบบบังเอิญ (Accidental Sampling) และแบบแนะนำปากต่อปาก (Snowball Sampling Technique) เก็บข้อมูลให้ครบตามต้องการโดยไม่มีกฎเกณฑ์แน่นอน เพื่อให้ได้กลุ่มตัวอย่างที่มีพฤติกรรมการเล่นเกมออนไลน์ที่ส่งผลกระทบต่อสภาวะจิตใจและอารมณ์จำนวน 20 คน มาตอบวัตถุประสงค์ข้อที่ 2) เพื่อศึกษาปัญหาจากพฤติกรรมการเล่นเกมออนไลน์ที่ส่งผลกระทบต่อสภาวะจิตใจและอารมณ์ของนักศึกษามหาวิทยาลัยราชภัฏเชียงใหม่ คณะครุศาสตร์ ศูนย์แม่ริม โดยผู้วิจัยมีเกณฑ์ในการคัดเลือก ดังนี้ ต้องเป็นผู้ที่มีพฤติกรรมในการเล่นเกมออนไลน์และเป็นผู้ที่มีผลกระทบจากการเล่นเกมออนไลน์ที่ส่งผลต่อสภาวะจิตใจและอารมณ์ ดังนั้น จึงใช้วิธีการสัมภาษณ์เชิงลึก เพื่อให้ทราบข้อเท็จจริง ซึ่งเป็นพื้นฐานในการวิเคราะห์ข้อมูล
	1.3.2 ขอบเขตด้านประชากรและกลุ่มตัวอย่าง
	ประชากรในการศึกษาคือ นักศึกษาคณะครุศาสตร์ มหาวิทยาลัยราชภัฏเชียงใหม่ ศูนย์แม่ริม ประชากรจำนวน 500 คน โดยใช้วิธีการเลือกกลุ่มตัวอย่างแบบบังเอิญ (Accidental Sampling) และใช้เทคนิคแบบ (Snowball Sampling Technique) จากประชากรจำนวน 2,575 คน ซึ่งได้ข้อมูลมาจากเจ้าหน้าที่หอพักนักศึกษาคณะครุศาสตร์ มหาวิทยาลัยราชภัฏเชียงใหม่ ศูนย์แม่ริม
	1.3.3 ขอบเขตด้านพื้นที่
	ในการศึกษาครั้งนี้พื้นที่ในการศึกษา คือ ในเขตพื้นที่คณะครุศาสตร์ มหาวิทยาลัยราชภัฏเชียงใหม่ ศูนย์แม่ริม อำเภอแม่ริม จังหวัดเชียงใหม่
	1.3.4 ขอบเขตด้านระยะเวลาในการศึกษา 
	ระยะเวลาที่ใช้ในการศึกษาครั้งนี้ คือ เดือนตุลาคม พ.ศ. 2566 - เดือนมีนาคม พ.ศ. 2567 โดยใช้ระยะเวลาทั้งหมดรวม 6 เดือน 
1.4 นิยามศัพท์เฉพาะ 
	1.5.1 พฤติกรรมการเล่นเกมออนไลน์ หมายถึง พฤติกรรมของนักศึกษามหาวิทยาลัย
ราชภัฏเชียงใหม่ คณะครุศาสตร์ ศูนย์แม่ริม ที่มีพฤติกรรมในการเลือกเล่นเกมออนไลน์ในช่วงเวลาว่าง และเล่นเกมออนไลน์เป็นประจำ 
	1.5.2. สภาวะจิตใจ หมายถึง ผลกระทบที่เกิดจากการเล่นเกมออนไลน์ที่ส่งผลให้เกิดความรู้สึกนึกคิดที่เกิดขึ้นหลังจากการเล่นเกมออนไลน์ ทำให้มีภาวะจิตใจที่ส่งผลทั้งทางบวกและ
ทางลบ ไม่ว่าจะทำเกิดความสนุกสนาน ผ่อนคลาย แต่เมื่อเล่นเกมออนไลน์มากจนเกินไปอาจนำไป
สู่การมีความเครียดสะสม จนเป็นโรคซึมเศร้า วิตกกังวล ท้อแท้ หมดหวัง
	1.5.3. สภาวะทางอารมณ์ หมายถึง ผลกระทบที่เกิดจากการเล่นเกมออนไลน์ที่ส่งผลให้สภาวะทางอารมณ์เกิดความโกรธ กลัว วิตกกังวล รัก ชอบ เสียใจ ตื่นเต้น ตึงเครียด 
	1.5.4. เกมออนไลน์ หมายถึง การเล่นเกมผ่านเครือข่ายอินเทอร์เน็ต ที่ผู้เล่นสามารถเล่นได้บนอุปกรณ์อิเล็กทรอนิกส์ของตนเอง เพื่อสร้างความบันเทิง ให้แก่ตนเอง โดยการติดตั้งแอปพลิเคชัน เพื่อให้สามารถเล่นเกมกับผู้อื่นได้อย่างอิสระ ถึงแม้ผู้เล่นจะไม่ได้อยู่ด้วยกันหรือรู้จักกันมาก่อน 
ก็สามารถเข้าเล่นเกมและแลกเปลี่ยนกันได้
	1.5.5. นักศึกษา หมายถึงกลุ่มนักศึกษาคณะครุศาสตร์ มหาวิทยาลัยราชภัฏเชียงใหม่ 
ศูนย์แม่ริม ที่มีพฤติกรรมในการเล่นเกมออนไลน์เป็นประจำ

1.5 ประโยชน์ที่คาดว่าจะได้รับ 
	1.6.1 ทำให้ได้ข้อมูลปัญหาที่เกิดจากพฤติกรรมการเล่นเกมออนไลน์ที่ส่งผลกระทบต่อสภาวะจิตใจและอารมณ์ของคณะครุศาสตร์ นักศึกษามหาวิทยาลัยราชภัฏเชียงใหม่ ศูนย์แม่ริม
	1.6.2. เป็นแนวทางในการแก้ไขปัญหาพฤติกรรมที่เกิดจากการเล่นเกมออนไลน์ของนักศึกษา คณะครุศาสตร์ มหาวิทยาลัยราชภัฏเชียงใหม่ ศูนย์แม่ริม
	1.6.3. เป็นฐานข้อมูลให้มหาวิทยาลัยราชภัฏเชียงใหม่ สามารถนำไปจัดกิจกรรมทางมหาวิทยาลัย เพื่อพัฒนาสภาวะจิตใจและอารมณ์ของนักศึกษาคณะครุศาสตร์ ให้มีความพร้อมทางด้านจิตใจและอารมณ์
 
บทที่ 2
เอกสารที่เกี่ยวข้อง

ในการศึกษาวิจัยเกี่ยวกับพฤติกรรมการเล่นเกมออนไลน์ที่ส่งผลกระทบต่อสภาวะจิตใจและอารมณ์ กรณีศึกษานักศึกษาคณะครุศาสตร์ มหาวิทยาลัยราชภัฏเชียงใหม่ ศูนย์แม่ริม คณะผู้วิจัยได้กำหนดวัตถุประสงค์ ในการศึกษา 3 ข้อ ได้แก่ 1. เพื่อศึกษาพฤติกรรมการเล่นเกมออนไลน์ของนักศึกษามหาวิทยาลัยราชภัฏเชียงใหม่ คณะครุศาสตร์ ศูนย์แม่ริม 2. เพื่อศึกษาปัญหาจากพฤติกรรมการเล่นเกมออนไลน์ที่ส่งผลกระทบต่อสภาวะจิตใจและอารมณ์ของนักศึกษามหาวิทยาลัยราชภัฏเชียงใหม่ คณะครุศาสตร์ ศูนย์แม่ริม 3.เพื่อศึกษาผลกระทบต่อการดำเนินชีวิตของนักศึกษา มหาวิทยาลัยราชภัฏเชียงใหม่ คณะครุศาสตร์ ศูนย์แม่ริม ที่เกิดจากการเล่นเกมออนไลน์ คณะผู้วิจัยจึงได้ได้ศึกษาหลักการ แนวคิดทฤษฎีและงานวิจัยที่เกี่ยวข้องในประเด็นที่ครอบคลุมขอบเขตหัวข้อเนื้อหา ดังนี้
2.1 ทฤษฎีความต้องการพื้นฐานเกี่ยวกับการติดเกม
2.2 ทฤษฎีเกี่ยวกับเกมออนไลน์
2.3 ทฤษฎีเกี่ยวกับพฤติกรรม
2.4 ความหมายของเกมออนไลน์
2.5 ประเภทของเกมออนไลน์
2.6 สาเหตุของการล่นเกมออนไลน์
2.7 แรงจูงใจในการเล่นเกม
2.8 ผลกระทบจากการเล่นเกมออนไลน์
2.9 งานวิจัยที่เกี่ยวข้อง
2.10 กรอบแนวคิด

2.1 ทฤษฎีความต้องการพื้นฐานเกี่ยวกับการติดเกม
มีรายละเอียด 4 ข้อดังนี้ (วิษณุ โคตรจรัล, 2548 อ้างใน ขวัญจิต เพ็งแป้น 2559).
1. ผู้เล่นต้องการมีกลุ่มเข้าสังคม ขณะที่เล่นเกมกันผ่านเน็ตเวิร์ค จะมีการเอะอะโวยวายเป็นอันมาก แต่เป็นการเอะอะโวยวายที่แสดงถึงความสนุกสนานและการหยอกล้อกันของเพื่อนฝูง ดังนั้นเกมออนไลน์จึงควรต้องมี Chat ไว้เสมอ เพื่อให้กลุ่มเพื่อน ๆ ที่เล่นเกมด้วยกันเหล่านี้ ได้คุยสนทนา หยอกล้อกัน นอกจากนี้ผู้แข่งที่เป็นคนมักเก่งกว่าเครื่องด้วย ทำให้เกิดความท้าท้ายมากขึ้น เกมที่สนองความต้องการนี้ก็คือ เกมออนไลน์ทั้งหลาย
2. ผู้เล่นต้องการความท้าท้าย ผู้เล่นนั้นต้องการที่จะคิดหาวิธีแก้ปัญหาต่าง ๆ ในเกมด้วยตนเองและทดสอบว่าวิธีในการแก้ปัญหาของตนนั้นสามารถใช้ได้จริงหรือไม่จริง พฤติกรรมแบบนี้มีในธรรมชาติของสิ่งมีชีวิตหลาย ๆ ชนิดอยู่แล้ว เกมนี้ถือเป็นการเรียนรู้วิธีแก้ปัญหา ในสภาวะที่ผู้เล่นที่มีโอกาสแก้ตัวได้เช่นกัน ตัวอย่างเกมที่แสดงถึงความท้าทายในการแก้ปัญหา เช่น เกมมาริโอ้ และเททริสแอทแทค (Tetris Attack) สำหรับมาริโอ้นั้นมีความท้าทายในการฝ่าด่านไปให้ถึงจุดหมาย โดยจะต้องกระโดดหลบศัตรูและก็ต้องไม่ให้ตกเหวด้วย สำหรับเททริสแอทแทค การเล่นก็จะเป็นการแข่งขันเรียงบล็อกระหว่างสองฝ่าย ใครเรียงได้สามบล็อกที่มีสีติดกัน บล็อกเหล่านั้นก็จะหายไป 
ถ้าเรียงได้มากกว่าสามบล็อกในคราวเดียวกันหรือเรียงที่หนึ่งแล้วบล็อกที่ไม่หายตกรูไปเรียงกันอีกก็จะเป็นการปล่อยบล็อกไปยังฝ่ายตรงข้าม เนื่องจากบล็อกจะถูกดันสูงขึ้นเรื่อย ๆ ตามเวลา และคนที่บล็อกติดเพดานก่อนจะเป็นฝ่ายแพ้ การเล่นเกมเพื่อถมบล็อกไปยังฝั่งตรงกันข้ามจึงสำคัญมาก คนเล่นจะต้องถูกบังคับให้ใช้หัวคิดและไหวพริบไปโดยปริยาย
3. ผู้เล่นต้องการโลกในฝัน ช่วงเวลาที่เล่นเกมนั้นลำบากเป็นช่วงเวลาที่เราสามารถหนีจากความยากลำบาก เป็นช่วงเวลาที่เราสามารถหลีกหนีจากความยากในโลกแห่งความจริงเข้าสู่โลก
แห่งความฝันได้ คือสิ่งที่ผู้เล่นต้องการทำเพื่อเป็นการพักผ่อน ในโลกแห่งความฝันนั้นไม่ต้องมีกิจวัตรประจำวันที่น่าเบื่อ เช่น การกิน การนอน ผู้เล่นจึงสามารถผจญภัยได้เต็มที่ในโลกแห่งความฝัน นอกจากนี้ ผู้เล่นยังต้องการบังคับตัวละครที่เก่งและน่าตื่นเต้น ซึ่งเขาจะไม่มีโอกาสได้เป็นตัวละครเช่นนี้ในชีวิตจริง
4. วิธีเล่นผู้เล่นคาดหวังว่าจะรู้วิธีผ่านด่านหรือรู้สิ่งที่จำเป็นสำหรับการเล่นได้จากการเล่นขณะอยู่ในเกมดังกล่าวเอง ซึ่งเด็กติดเกมมีระยะแห่งการบ่มฟัก ดังนี้
	1. ระยะเริ่มติด เด็กจะใช้เวลากับการเล่นเกมมากกว่าการประกอบกิจกรรมอื่น ๆ สัมพันธภาพกับพ่อแม่ยังดี
	2. ระยะปัญหาปานกลาง เด็กจะเริ่มมีปัญหาขาดความสัมพันธ์กับครอบครัว 
ใช้เงินและเวลาส่วนใหญ่กับการเล่นเกม
	3. ระยะปัญหารุนแรง เด็กจะติดและหมกมุ่นกับเกมคล้ายติดยาเสพติด รับประทานอาหารไม่ตรงเวลา นอนดึกหรือไม่นอน ไม่เรียนหนังสือ ขาดสัมพันธภาพกับคนในครอบครัว 
ดารณี อุทัยรัตนกิจ และคณะ (2559) อ้างอิงในวิจัยของ กัลย์สุดา นันทะ ( 2562, น 13 )
กล่าวว่าพฤติกรรมการติดเกมเป็นพฤติกรรมที่เด็กมีความหมกมุ่นอยู่กับการเล่นเกมมากเกินไปจนไม่สามารถควบคุมตนเองให้เล่นในเวลาที่กำหนดได้ ทำให้ต้องใช้เวลาในการเล่นนานติดต่อกันหลายชั่วโมง หรือต้องใช้เวลาในการเล่นนานขึ้นเรื่อย ๆ จากเดิมเพียงไม่กี่ชั่วโมงต่อวัน 
เพิ่มเป็นหลายชั่วโมงต่อวัน บางคนเล่นข้ามวันข้ามคืน เมื่อถูกบังคับให้เลิกหรือหยุดเล่นจะมีพฤติกรรมในเชิงต่อต้าน หรือมีปฏิกิริยาที่แสดงออกถึงอาการหงุดหงิดไม่พอใจอย่างรุนแรง ซึ่งบางคนอาจถึงขั้นเกิดพฤติกรรมก้าวร้าวได้
ชาญวิทย์ พรนภดล (2552) อ้างอิงในวิจัยของ กัลย์สุดา นันทะ ( 2562, น 13 )
กล่าวว่า เยาวชนที่มีพฤติกรรมการติดเกมจะมีลักษณะ ดังนี้
1. ไม่สามารถควบคุมตัวเองให้เล่นในเวลาที่กำหนด ทำให้ใช้เวลาในการเล่นนาน
ติดต่อกันหลาย ๆ ชั่วโมงหรือเล่นนานขึ้นเรื่อย ๆ จากเดิมไม่กี่ชั่วโมงต่อวัน เพิ่มเป็นหลายชั่วโมงต่อ 
วัน บางคนเล่นข้ามวันข้ามคืน
2. หากถูกบังคับให้เลิกหรือหยุดเล่นจะต่อต้าน หรือมีปฏิกิริยาหงุดหงิดไม่พอใจอย่างรุนแรง บางคนถึงขั้นก้าวร้าว
3. การเล่นของเด็กมีผลกระทบต่อหน้าที่ความรับผิดชอบของเด็ก เช่น เด็กไม่สนใจการเรียน ไม่สนใจที่จะทำการบ้าน หนีเรียนหรือแอบหนีออกจากบ้านเพื่อจะไปเล่นเกม การเรียนตกลงอย่างมาก ละเลยการเข้าสังคม หรือทำกิจกรรมร่วมกับครอบครัว
4. บางรายอาจมีปัญหาพฤติกรรมอื่น ๆ ร่วมด้วย เช่น โกหก ลักขโมย (เพื่อนําเงินไปเล่นเกม) ดื้อต่อต้านแยกตัว เก็บตัว ฯลฯ

2.2 ทฤษฎีเกี่ยวกับเกมออนไลน์
	สนั่น เถาชารี (2553) กล่าวถึงทฤษฎีเกม (Game Theory) ถูกคิดค้นขึ้นมาครั้งแรกโดย จอห์น ฟอน นอยมันน์ (Von Neumann) และออสการ์ มอร์เกินสเติร์น (Oskar Morgenstern) ในปี ค.ศ. 1944 ซึ่งตีพิมพ์ในตำราทฤษฎีเกมและพฤติกรรมทางเศรษฐศาสตร์ชื่อจอห์น แนช (John F. Nash) และได้รับรางวัลโนเบลสาขาเศรฐศาสตร์ร่วมกับเศรษฐศาสตร์อีกสองท่าน ในด้านทฤษฎีเกี่ยวกับ Non-Cooperative Games ในปีค.ศ. 1944 (สนั่น เถาชารี, 2553 อ้างใน มหาวิทยาลัยเชียงใหม่, 2558)
	ในบทความของ วิทยา พรพัชรพงศ์ (2550) กล่าวถึง สมมุติฐาน (Assumptions) ของทฤษฎีไว้ว่า ภายใต้สถานการณ์ที่มีการแข่งขันหรือการขัดแย้งระหว่างบุคคลหรือผู้เล่นสองฝ่ายขึ้นไป ผู้เล่นแต่ละฝ่ายต่างมีการตัดสินใจอย่างมีเหตุผล ในการเลือกใช้กลยุทธ์ ซึ่งจะมีกี่กลยุทธ์ก็ได้ขึ้นอยู่กับความสามารถของผู้เล่นแต่ละฝ่ายและอาจเหมือนหรือแตกต่างกันก็ได้ โดยผู้เล่นจะเลือกตัดสินใจใช้กลยุทธ์ที่สามารถเพิ่มประโยชน์สูงสุดให้แก่ตนเอง หรือทำให้ตนเองได้รับผลประโยชน์มากที่สุดเสมอ
	ทั้งนี้ผลประโยชน์ที่เกิดจากการตัดสินใจเลือกใช้กลยุทธ์ของผู้เล่นถูกกำหนดให้มีความขัดแย้งกัน นั่นหมายถึง หากผู้เล่นฝ่ายหนึ่งได้รับประโยชน์จากการเลือกใช้กลยุทธ์หนึ่ง ๆ ผู้เล่นฝ่ายตรงข้ามย่อมต้องสูญเสียผลประโยชน์ ซึ่งจะเห็นได้ว่าการตัดสินใจเลือกใช้กลยุทธ์ของแต่ละฝ่ายจะมีผล
ต่อบุคคลอื่นที่ต้องตัดสินใจด้วยเสมอ ดังนั้นผู้เล่นแต่ละฝ่ายจึงจำเป็นต้องคำนึงด้วยว่าผู้เล่นฝ่ายตรงข้ามมีการตัดสินใจเลือกใช้กลยุทธ์ใดและตนควรตอบโต้ด้วยกลยุทธ์ใด เพื่อให้บรรลุเป้าหมาย
ที่ต้องการหลีกเลี่ยงความขัดแย้ง นอกจากนั้น ในการตัดสินใจภายใต้สถานการณ์ใด ๆ ผู้เล่นยังถูกสมมติให้มีความรู้ความสามารถเท่าเทียมกันและมีข้อมูลเท่าเทียมกัน เนื่องจากองค์ประกอบดังกล่าวนั้นจะส่งผลให้การตัดสินใจมีข้อยุติในลักษณะที่คาดการณ์ได้ แต่ในความเป็นจริงนั้นจะเป็นเรื่องยากที่ผู้เล่นแต่ละฝ่ายจะมีความรู้ความสามารถและข้อมูลต่าง ๆ เท่าเทียมกัน 
	ทฤษฎีเกม (Game Theory) เป็นเครื่องมือสำหรับการวิเคราะห์การตัดสินใจในสถานการณ์ต่าง ๆ ที่ผลลัพธ์ขึ้นอยู่กับการตัดสินใจของฝ่ายอื่น หรือเป็นเครื่องมือที่ช่วยวิเคราะห์ตรวจสอบกลยุทธ์ที่เกิดจากความสัมพันธ์ของผู้เล่นเกมสองฝ่ายหรือมากกว่าสองฝ่ายที่เกิดจากพฤติกรรมการตัดสินใจในทางเลือกต่าง ๆ ภายใต้เงื่อนไขและกติกาของแบบจำลองเกม หรือสถานการณ์จำลองที่ต้องการศึกษา โดยการใช้สถานการณ์จำลองทางคณิตศาสตร์แบบง่าย ๆ (ศักดา ปัญจพรผล, 2555)
	ในการวิเคราะห์การตัดสินใจผ่านการเล่นเกม จะต้องคำนึงถึงลักษณะโดยทั่วไป 
ซึ่งประกอบด้วย 5 อย่าง (คมสัน สุริยะ, 2548) ดังนี้
	กติกา (rules) หมายถึง สิ่งที่ทำได้และทำไม่ได้ในเกม
	ผู้เล่น (players) หมายถึง ผู้ตัดสินใจในเกม ซึ่งต้องมี 2 ฝ่ายขึ้นไป
	ผลลัพธ์ที่ผู้เล่นแต่ละฝ่ายจะได้รับ (payoffs) ซึ่งจะขึ้นอยู่กับการกระทำของ
ผู้เล่นแต่ละฝ่าย
	การเลือกหรือการตัดสินใจได้กระทำอย่างรอบคอบและไตร่ตรองดีแล้ว (rational)
	เป้าหมายของเกมอยู่ที่การได้รับผลลัพธ์ที่ทำให้ได้ความพอใจสูงสุดเท่าที่จะสามารถเป็นไปได้ (maximized benefits)
	ในบทความของ สนั่น เถาชารี (2553) อธิบายถึง รูปแบบของเกมโดยทั่วไป ซึ่งสามารจำแนกได้ 2 รูปแบบ คือ เกมรูปแบบครอบคลุม ซึ่งเป็นเกมที่ผู้เล่นแต่ละฝ่ายจะทำการเลือกใช้กลยุทธ์ต่าง ๆ ตามลำดับ โดยผู้เล่นจะทราบถึงการตัดสินใจของผู้เล่นอีกฝ่ายล่วงหน้า และเกมรูปแบบปกติ ซึ่งเป็นเกมที่ผู้เล่นแต่ละฝ่ายไม่ทราบถึงการตัดสินใจเลือกใช้กลยุทธ์ของอีกฝ่าย ในขณะที่ชนิดของเกมโดยทั่วไปสามารถจำแนกได้ 3 ชนิด คือ
	1) เกมร่วมมือและเกมไม่ร่วมมือ (Cooperation Game and Non-Cooperative Game)
	เกมร่วมมือ (Cooperation Game) มีสมมติฐานว่า ผู้เล่นแต่ละฝ่ายสามารถร่วมมือกันได้ 
ทำให้แต่ละฝ่ายสามารถปรึกษาหารือกันและสามารถทำการตกลงใด ๆ ระหว่างกันได้ เพื่อให้ได้รับผลตอบแทนรวมที่ดีที่สุด โดยถือว่าผู้เล่นที่ร่วมมือกันจะเป็นผู้เล่นฝ่ายเดียวกันและจะปฏิบัติตามข้อตกลงที่ได้ตกลงกันไว้ ตัวอย่างเช่น ผู้เล่น 2 ฝ่าย ทำการตัดสินใจโดยใช้กลยุทธ์ที่ก่อให้เกิดส่วนได้ส่วนเสียของทั้ง 2 ฝ่ายรวมกันคงที่ ในขณะที่เกมไม่ร่วมมือ (Non-Cooperative Game) มีสมมติฐานว่า ผู้เล่นแต่ละฝ่ายไม่สามารถร่วมมือได้ ทำให้แต่ละฝ่ายเลือกใช้กลยุทธ์โดยไม่ได้ปรึกษาหารือกัน และไม่สามารถทำการตกลงใด ๆ ระหว่างกันเลย หรืออาจกล่าวได้ว่าเป็นเกมที่ผู้เล่นแต่ละฝ่ายจะทำการตัดสินใจโดยใช้ผลตอบแทนของตนเองเป็นหลักเท่านั้น ตัวอย่างเช่น ผู้เล่น 2 ฝ่ายที่อยู่ภายใต้สภาวะแข่งขันกัน แต่ละฝ่ายจึงจำเป็นต้องคำนึงถึงกลยุทธ์ของอีกฝ่าย และทำการตัดสินใจเลือกกลยุทธ์ที่สามารถทำให้ตนเองได้ประโยชน์มากกว่าอีกฝ่าย
	2) เกมสมมาตรและเกมไม่สมมาตร (Dominant strategy and Non-Dominant strategy):
	เกมสมมาตร (Dominant strategy) มีสมมติฐานว่า ผลตอบแทนที่ได้รับขึ้นอยู่กับการตัดสินใจของตนเองและคนอื่นเท่านั้น โดยไม่คำนึงว่าใครจะเป็นผู้เล่นเกมดังนั้นผู้เล่นจึงมีกลยุทธ์ในการเล่นที่เหมือนกันสำหรับผู้เล่นทุกฝ่าย
ในขณะที่เกมไม่สมมาตร (Non-Dominant strategy) มีสมมติฐานว่าผลตอบแทนที่ได้รับขึ้นอยู่กับการตัดสินใจของจนเองและคนอื่น โดยแต่ละฝ่ายจะมีกลยุทธ์แตกต่างกันไป
	3) เกมผลรวมเป็นศูนย์และเกมผลรวมไม่เป็นศูนย์ (Zero Sum Game and Non-Zero Sum Game)
	เกมผลรวมเป็นศูนย์ (Zero Sum Game) มีสมมติฐานว่า ในการเลือกใช้กลยุทธ์ใด ๆ จะส่งผลให้ผลรวมของเกมมีค่าคงที่ นั่นคือ หากมีฝ่ายหนึ่งได้รับผลประโยชน์ อีกฝ่ายหหนึ่งจะสูญเสียผลประโยชน์ ส่งผลประโยชน์ที่ฝ่ายหนึ่งได้รับจะเท่ากับผลประโยชน์ที่อีกฝ่ายหนึ่งสูญเสีย หรืออาจกล่าวได้ว่า หากฝ่ายหนึ่งได้รับจะเท่ากับผลตอบแทนจำนวนเท่าใดอีกฝ่ายหนึ่งต้องสูญเสียผลตอบแทนเป็นจำนวนเท่านั้น (Two persons zero sum games)
	ในขณะที่เกมผลรวมไม่เป็น (Non-Zero Sum Game) มีสมมติฐานว่าผลลัพธ์ที่ได้จะขึ้นอยู่กับแนวทางการตัดสินใจหรือการเลือกใช้กลยุทธ์ของแต่ละฝ่าย ซึ่งไม่จำเป็นต้องคงที่เสมอไป ดังนั้นการที่ผู้เล่นฝ่ายหนึ่งได้รับผลตอบแทนสูงสุดจึงไม่จำเป็นต้องทำให้อีกฝ่ายได้รับผลตอบแทนน้อยที่สุด
	จากชนิดและรูปแบบเกมที่กล่าวมาข้างต้น เกมทุกประเภทล้วนแล้วแต่มีขอบเขตด้านระยะเวลา ซึ่งจำแนกได้ 2 ลักษณะใหญ่ ๆ คือ เกมที่เล่นรอบเดียวจบและเกมที่ต้องเล่นซ้ำหลายรอบ โดยเกมที่เล่นรอบเดียวจบ ผู้เล่นจะทำการเลือกใช้กลยุทธ์เพื่อให้ตนได้รับประโยชน์สูงสุด ไม่ว่าจะต้องใช้กลยุทธ์ที่รุนแรงเพียงใดก็ตาม ในขณะที่เกมที่ต้องเล่นซ้ำหลายรอบ ผู้เล่นจะมีแนวโน้มมากขึ้นที่จะตัดสินใจเลือกใช้กลยุทธ์ที่ให้ผลประโยชน์แก่ทั้งสองฝ่ายในระยะยาว ทั้งนี้เพื่อหลีกเลี่ยงการถูกตอบโต้ด้วยกลยุทธ์ที่รุนแรงจากฝ่ายตรงข้าม ซึ่งอาจทำให้สูญเสียประโยชน์ทั้งคู่
	ในแต่ละรอบของการเล่นเกม ผู้เล่นแต่ละฝ่ายจะมีลักษณะการตัดสินใจทางกลยุทธ์ที่แตกต่างกันไป โดยอาจจะทำการตัดสินใจพร้อมกัน (simultaneous game) นั่นคือ ผู้เล่นแต่ละฝ่ายจะทำการตัดสินใจพร้อม ๆ กัน โดยต่างฝ่ายจะไม่ทราบว่าฝ่ายตรงข้ามมีการตัดสินใจแบบใด หรืออาจจะผลัดกันตัดสินใจ (sequential game) นั่นคือ แต่ละฝ่ายจะผลัดกันตัดสินใจตามลำดับที่แน่นอน โดยแต่ละฝ่ายจะรู้ว่าฝ่ายตรงกันข้ามได้ตัดสินใจแบบใดในลำดับการตัดสินใจก่อนหน้า
	กลยุทธ์ที่ใช้ในการตัดสินภายใต้สถานการณ์ต่าง ๆ ผู้เล่นแต่ละฝ่ายจะมีกี่กลลยุทธ์ก็ได้ขึ้นอยู่กับความสามารถของผู้เล่นแต่ละฝ่าย ซึ่งกลยุทธ์มี 2 ประเภทด้วยกันคือ กลยุทธ์แท้ (Pure Strategies) และกลยุทธ์ผสม (Mixed Strategies)
	1) กลยุทธ์แท้ (Pure Strategies) :
	ผู้เล่นจะมีการตัดสินใจเลือกใช้กลยุทธ์ใดกลยุทธ์หนึ่งเป็นประจำ โดยไม่คำนึงว่าผู้เล่นฝ่ายตรงข้ามจะมีการตัดสินใจเลือกใช้กลยุทธ์ใด หรือทั้งสองฝ่ายจะเลือกใช้กลยุทธ์ใดเพียงกลยุทธ์เดียวตลอดเวลา
	2) กลยุทธ์ผสม (Mixed Strategies) :  
	เป็นกลยุทธ์ที่ใช้ในการเล่นเกมระหว่างบุคคลสองฝ่าย โดยผู้เล่นแต่ละฝ่ายจะไม่เลือกใช้เพียงกลยุทธ์ใดกลยุทธ์หนึ่ง แต่จะเลือกใช้หลายวิธีผสมกัน ดังนั้น ในการหาผลลัพธ์ของเกมที่มีการใช้กลยุทธ์ผสมจำเป็นต้องใช้หลักคณิตศาสตร์ในการคำนวณ เพื่อหาสัดส่วนของการตัดสินใจเลือกใช้กลยุทธ์ของผู้เล่นแต่ละฝ่าย

2.3 ทฤษฎีเกี่ยวกับพฤติกรรม
กัลย์สุดา นันทะ ( 2562, น. 9 – 10 ) พฤติกรรมเป็นกิจกรรมต่าง ๆ ซึ่งบุคคลแสดงออกโดยผู้อื่นอาจเห็นได้ เช่น การยิ้ม การเดิน หรือผู้อื่นอาจเห็นได้ยากต้องใช้เครื่องมือช่วย เช่น การเต้นของหัวใจ พฤติกรรมทุกอย่างที่บุคคลแสดงออกมานั้น มีผลมาจากการเลือกปฏิกิริยาตอบสนองที่เห็นว่าเหมาะสมที่สุดตามสถานการณ์นั้น ๆ แน่นอนว่าพฤติกรรม หรือกระทำใด ๆ จะมีพื้นฐานมาจากความรู้และทัศนคติที่คอยผลักดันให้เกิดพฤติกรรม แต่ละคนจะมีพฤติกรรมแตกต่างกันออกไปเนื่องจากได้รับความรู้จากแหล่งต่าง ๆ ไม่เท่ากัน มีการตีความสารที่รับมาไปคนละทิศคนละทาง ทำให้เกิดการเรียนรู้และการสั่งสมประสบการณ์ในเรื่องความรู้ที่ไม่เท่ากัน
นักจิตวิทยามักสนใจศึกษาเกี่ยวกับความรู้สึกภายในจิตใจของมนุษย์ เช่นทัศนคติ ว่าจะนําไปสู่พฤติกรรมของมนุษย์อย่างไร ซึ่งเมื่อศึกษาถึงความสัมพันธ์ระหว่างตัวแปรต่าง ๆ ภายในจิตใจของมนุษย์แล้ว สิ่งที่เข้ามาเกี่ยวข้องอย่างหลีกเลี่ยงไม่ได้คือ พฤติกรรมของมนุษย์ที่แสดงออกต่อผู้อื่น ดังนั้นเรื่องของการสื่อสารจึงอยู่ในความสนใจของนักจิตวิทยาเช่นเดียวกัน เนื่องจากการ สื่อสารจะเกี่ยวข้องกับพฤติกรรมของมนุษย์ทั้งสิ้น (ยุบล เบ็ญจรงค์กิจ, 2534 ) องค์ประกอบของพฤติกรรม Cronbach (1972 อ้างถึงใน สุดาวรรณ ขันธมิตร, 2538) ได้อธิบายว่าพฤติกรรมของบุคคลจะเกิดขึ้นจาก
องค์ประกอบ 7 ประการ ดังนี้ 
1. ความมุ่งหมาย (Goal) เป็นความต้องการหรือวัตถุประสงค์ที่ทำให้เกิดกิจกรรม คนเรามีพฤติกรรมเกิดขึ้นก็เพราะต้องการตอบสนองความต้องการของตนเอง หรือต้องการทำตามวัตถุประสงค์ที่ตนได้ตั้งไว้ คนเรามักมีความต้องการหลาย ๆ อย่างในเวลาเดียวกัน และมักจะเลือกสนองตอบความต้องการที่รีบด่วนก่อนความต้องการอื่น ๆ
2. ความพร้อม (Readiness) ระดับวุฒิภาวะ หรือความสามารถที่จําเป็นในการประกอบพฤติกรรมเพื่อสนองตอบความต้องการ คนเราจะมีความพร้อมในแต่ละด้านที่ไม่เหมือนกัน ดังนั้น พฤติกรรมของทุกคนจึงไม่จำเป็นต้องเหมือนกันและไม่สามารถจะประกอบพฤติกรรมได้ทุกรูปแบบ
3. สถานการณ์ (Situation) คนเรามักจะประกอบพฤติกรรมที่ตนเองต้องการ เมื่อมีโอกาสหรือสถานการณ์นั้น ๆ เหมาะสมสำหรับการประกอบพฤติกรรม
4. การแปลความหมาย (Interpretation) แม้จะมีโอกาสในการประกอบพฤติกรรมแล้วคนเราก็มักจะประเมินสถานการณ์หรือคิดพิจารณาก่อนที่จะทำพฤติกรรมนั้น ๆ ลงไป เพื่อให้พฤติกรรมนั้นมีความเสี่ยงน้อยที่สุด และสามารถที่จะตอบสนองความต้องการของเขาได้มากที่สุด
5. การตอบสนอง (Respond) หลังจากได้แปลความหมายหรือได้ประเมินสถานการณ์แล้วพฤติกรรมก็จะถูกกระทำตามวิธีการที่ได้เลือกในขั้นตองของการแปลความหมาย
6. ผลที่ได้รับ (Consequence) เมื่อประกอบพฤติกรรมไปแล้วผลที่ได้จากการกระทำนั้น ๆ อาจจะตรงกับความต้องการหรืออาจะไม่ตรงกับความต้องการที่ตนเองได้คาดหวังไว้
7. ปฏิกิริยาต่อความผิดหวัง (Reaction to thwarting) เมื่อคนเราไม่สามารถตอบสนองความต้องการของตนเองได้ก็จะประสบกับความผิดหวัง ซึ่งเมื่อเกิดความผิดหวังแล้วคน ๆ นั้นก็อาจจะกลับไปแปลความหมายใหม่ เพื่อที่จะหาวิธีที่จะสนองความต้องการของตนเองใหม่
จากแนวคิดดังกล่าวสรุปได้ว่า พฤติกรรมมนุษย์นั้นจะขึ้นอยู่กับองค์ประกอบหลายอย่างด้วยกัน ได้แก่ เป้าหมายความพร้อมสถานการณ์การแปลความหมายการตอบสนองผลลัพธ์ที่ตามมาและปฏิกิริยาต่อความผิดหวังสิ่งต่าง ๆ เหล่านี้ล้วนเป็นตัวกำหนดพฤติกรรมต่าง ๆ เกิดขึ้นทั้งสิ้น นับว่าเป็นเงื่อนไขที่จะก่อให้เกิดพฤติกรรมของมนุษย์นั้นเอง

2.4 ความหมายของเกมออนไลน์
สุรางค์ สากร (2537, น. 142) อ้างอิงในวิจัยของ ชลลดา บุญโท (2554, น. 12) กล่าวว่า เกมส์ หมายถึง กิจกรรมการเล่นที่มีเกณฑ์และกติกาที่ผู้เล่นต้องปฏิบัติตาม เมื่อสิ้นสุดการเล่นจะประเมินความสำเร็จตามกฎเกณฑ์หรือกติกา ตัดสินจากการแพ้หรือชนะกัน การเล่นเกมอาจเล่น
คนเดียวหรือหลายคนก็ได้และอาจมีอุปกรณ์การเล่นก็ได้
วรี เกี๋ยวสกุล (2535, น. 72) อ้างอิงในวิจัยของ ชลลดา บุญโท (2554, น. 12) กล่าวถึงเกมว่า เป็นกิจกรรมที่สนุกสนาน มีกฎกติกา กิจกรรมที่เล่นมีทั้งเกมเงียบ (Quiet Games) และเกมที่ต้องใช้ความว่องไว (Active Games) มีทั้งเกมที่เล่นคนเดียว สองคนหรือเล่นเป็นกลุ่ม บางเกมเล่นเพื่อความสนุกสนาน ความผ่อนคลาย ความตึงเครียด บางเกมกระตุ้นการทำงานของร่างกายและสมอง บางเกมฝึกทักษะบางส่วนของร่ากายจิตใจเป็นพิเศษ
ศิริวรรณ จันทร์เชื้อ (2551, น. 11) อ้างในวิจัยของ ธีรภัค คมนา (2556, น. 17) เกมออนไลน์ หมายถึง เกมที่ต้องใช้การเชื่อมต่อผ่านอินเทอร์เน็ตอยู่ตลอดเวลา เพื่อให้สามารถติดต่อกับเซิร์ฟเวอร์ของผู้ให้บริการเกมออนไลน์และลักษณะของเกมที่ออกแบบมาเพื่อให้ผู้เล่นนั้นสามารถเล่นได้ทั้งเป็นกลุ่มและเดี่ยว
ศิริวรรณ เจียรศักดิ์วัฒนา (2554, น. 19) อ้างในวิจัยของ ธีรภัค คมนา (2556, น. 17) เกมออนไลน์ หมายถึงเกมที่ต้องเล่นผ่านระบบอินเทอร์เน็ต (Internet) โดยผู้จะทำลงโปรแกรม (Client) ลงในเครื่องคอมพิวเตอร์ของตนเองและจะต้องเล่นเกมออนไลน์ผ่าน Server โดยข้อมูลต่าง ๆ ของ
ผู้เล่นจะถูกเก็บไว้ใน Server
ธนพัทธ์ เอมะบุตร (2558) อ้างในวิจัยของ ลลดา โลหิตยา (2564, น. 19) เกมออนไลน์ หมายถึง วิดีโอเกมที่เล่นบนเครือข่ายคอมพิวเตอร์และมือถือโดยเฉพาะบน อินเตอร์เน็ต เกมออนไลน์ มีส่วนที่คล้ายคลึงกับเกมหลายผู้เล่นผ่านอินเทอร์เน็ต ( Multiplayer ) เกมออนไลน์ส่วนมากจะเป็นเกมแบบ MMO (Massive Multiplayer Online) หรือก็คือเกมหลายผู้เล่นที่รับจำนวนผู้เล่นได้มหาศาลในพื้นที่ที่หนึ่ง (ตั้งแต่ 100 คนขึ้นไป) ไล่ผู้เล่นผ่านระบบอินเทอร์เน็ต
จิตติ ศรีสินธรา (2560) อ้างอิงในวิจัยของ ลลดา โลหิตยา (2565, น. 20) เกมออนไลน์เป็นหนึ่งในประเภทของวิดีโอเกม ที่มีรูปแบบการเล่นเชื่อมต่อผ่านอินเทอร์เน็ตหรือมีการเชื่อมต่อผ่านเครือข่ายคอมพิวเตอร์อื่น (Rollings & Ernest, 2006) ในปัจจุบันเกมออนไลน์สามารถเล่นผ่านอุปกรณ์ต่าง ๆ เช่น โทรศัพท์มือถือ คอมพิวเตอร์ เครื่องเกมคอนโซล หรือแท็บเล็ต เป็นต้น แต่เดิมนั้นเกมออนไลน์มีต้น กำเนิดมาจากวิดีโอเกมโดยมีแนวคิดที่ผู้ผลิตพยายามทำให้เกมหนึ่งเกมนั้นสามารถเล่นด้วยกันมากกว่าสองคนขึ้นไปได้ ซึ่งการพัฒนาของเกมออนไลน์ก็ถูกพัฒนาขึ้นมาตามเทคโนโลยีของแต่ละยุคสมัย โดยเริ่มต้นจากเทคโนโลยี LAN (Local Area Network) ที่ทำให้ผู้เล่นเกมสามารถเล่นด้วยกันได้ผ่านสาย LAN ที่เชื่อมต่อระหว่างคอมพิวเตอร์ด้วยกัน ในยุคของสาย LAN มีเกมมากมาย ที่เป็นที่ชื่นชอบของผู้เล่นมากมาย เช่น เกมประเภท FPS (First Person Shooting) ที่ชื่อ Counter Strike ที่แม้จะผ่านมา 17 ปี ตั้งแต่เกมได้ถูกผลิตออกมา ปัจจุบันยังมีคนเล่นถึง 2 หมื่นคนในแต่ละวัน (Valve Corporation, 2014) เมื่อเข้าสู่ยุคที่คอมพิวเตอร์สามารถเชื่อมต่ออินเทอร์เน็ตได้เกมออนไลน์ ก็ได้ถูกพัฒนาขึ้นไปอีกขั้นจนเกิดคำศัพท์คำใหม่ขึ้นมาว่า (MMO (Massively Multiplayer Online) แปลได้ว่าเกมที่มีผู้เล่นจำนวนมากเชื่อมต่อเข้าด้วยกันผ่านเทคโนโลยีอินเทอร์เน็ต (Massively Multiplayer, 2017) ในประเทศไทยเกมออนไลน์ที่ได้รับความนิยมและรู้จักกันดีได้แก่เกม Ragnarok Online ของบริษัท Gravity จากประเทศเกาหลีใต้ ถูกนำเข้าโดยบริษัท ASIASOFT มาเปิดให้บริการ ในประเทศไทยเมื่อปี พ.ศ.2545 (Projectxl, 2014) จนกระทั้ง เข้าสู่ยุคปัจจุบันที่โทรศัพท์สมาร์ทโฟนได้กลายเป็นส่วนหนึ่งของชีวิตประจำวัน จากแต่เดิมตลาดของเกมออนไลน์จะถูกยึดติดอยู่กับเครื่องคอมพิวเตอร์และเครื่องเกมคอนโซล ทำให้ตลาดเกมออนไลน์เกิดการแบ่งและกระจายตัวออกไปที่โทรศัพท์สมาร์ทโฟน บริษัทยักษ์ใหญ่ของวงการเกมมากมาย 
เช่นบริษัท Square Enix บริษัท Ubisoft แม้กระทั่งบริษัท Nintendo ที่เน้นทำการตลาดขายเกม
บนเครื่องคอนโซลของตัวเองก็เริ่มหันมาทำเกมบนโทรศัพท์สมาร์ทโฟนโดยการเปิดตัวเกมที่รู้จักกันดีของนักเล่นเกมหรือคนทั่วไป นั่นคือ “มาริโอ้” ซึ่งเป็นครั้งแรกของเกมมาริโอ้ที่ถูกพัฒนาให้เล่นผ่านอุปกรณ์อื่นนอกเหนือจากเครื่องคอนโซลหรือตู้เกม Arcade ที่เป็นตลาดหลักของบริษัท Nintendo (Every Single, 2017) อ้างอิงในวิจัยของ ลลดา โลหิตยา (2565, น. 20)
สรุปได้ว่า เกมออนไลน์ หมายถึง เกมที่ผู้เล่นต้องเล่นผ่านระบบอินเทอร์เน็ต ในอุปกรณ์อิเล็กทรอนิกส์ของตัวเองและสามารถเล่นร่วมกันกับผู้อื่นได้ โดยที่ผู้เล่นแต่ละคนไม่จำเป็นต้องอยู่ในสถานที่เดียวกัน เกมออนไลน์ยังมีลักษณะให้ผู้เล่นสามารถพูดคุยและแลกเปลี่ยนกันได้ ทั้งยังเป็นการให้ผู้เล่นใช้ความสามารถออกแบบกลยุทธ์และกระบวนการวางแผน เพื่อตัวเองมีชัยชนะในการเล่นเกม
ชิณสินธุ์ คลังทอง (2556, น. 7-9) ได้กล่าวถึงความเป็นมาของเกมออนไลน์ว่า เป็นผลิตภัณฑ์หนึ่งที่แรกเริ่มพัฒนาโดยชาวอเมริกาที่ถูกสร้างมาด้วยแนวคิดที่ใช้เกิดสภาพสังคมของคนจากหลาย ๆ แห่ง ได้เข้ามาปฏิสัมพันธ์กันผ่านสื่อในรูปแบบของเกม โดยมีจุดประสงค์เพื่อให้ผู้เล่นเหล่านั้นได้สัมผัสประสบการณ์ใหม่และสามารถมีปฏิสัมพันธ์กับคนที่เล่นเกมด้วยกันได้ จึงเกิดเป็นเกมออนไลน์ที่เล่นกันได้หลายคน แต่จำกัดวงที่เล่นว่าแต่ละวงจะมีผู้เล่นร่วมกันกี่คน
เกมแรกที่ได้พัฒนาให้ได้เล่นกันบนออนไลน์นั่นคือ Dungeon Crawls, Air combat (Airfight), Thank combat, Space battles (Empire and Spasim) โดยบนเล่นระบบ Plato จากมหาวิทยาลัยอิลินอยด์ รัฐมิชิแกน ซึ่งเป็นเกมในยุคแรกที่สามารถเล่นกันภายในมหาวิทยาลัย 
โดยสามารถรับผู้เล่นสูงสุดได้เพียง 32 คน พร้อมกัน จัดว่าเป็นผลงานการสร้างของนักศึกษาในมหาวิทยาลัยที่น่าสนใจมาก ต่อมาเมื่อระบบอินเทอร์เน็ตพัฒนาก้าวหน้ามากขึ้นและเกิดเป็นเกมออนไลน์ขึ้นมาที่มีการร่วมเล่นกับผู้เล่นจำนวนมาก เกมแรกชื่อว่าเกม Island of Kesmai ถูกออกแบบและพัฒนาโดย เคลตั้น ฟลิน (Kelton Flinn) และจอห์น เทย์เลอร์ (John Taylor) โดยเปิดให้บริการเมื่อปีค.ศ. 1985 คิดค่าบริการ 12 เหรียญสหรัฐต่อชั่วโมง โดยให้บริการผ่าน CompuServe online service เกมนี้สามารถรองรับผู้เล่นได้ประมาณ 100 คน ในคราวเดียว ถือว่าเป็นเกมที่บรรจุผู้เล่นได้สูงมากในตอนนั้น เมื่อกล่าวถึงประเทศไทย ทางด้านเกมออนไลน์ที่นำเข้ามาในยุคดังกล่าว แยกเป็น 2 รูปแบบ คือ เกมออนไลน์ที่เล่นด้วยระบบ Lan และเกมออนไลน์ที่เล่นด้วยระบบอินเทอร์เน็ต
สำหรับเกมออนไลน์ที่เล่นด้วยระบบ Lan เข้ามาในช่วงปี 2545 จัดว่าได้รับความนิยมมากชื่อเกม Counter Strike ถูกพัฒนาโดยบริษัท Valve Corporation จากประเทศสหรัฐอเมริกา ในขณะที่เกมออนไลน์ที่เล่นด้วยระบบอินเทอร์เน็ต เข้ามาในประเทศไทยตั้งแต่ปี 2543 เป็นเกมในรูปแบบของเกมแข่งรถด้วยสภาพอินเทอร์เน็ตของไทยในขณะนั้นไม่ดีนัก ทำให้เกมดังกล่าวต้องปิดตัวลงในเวลาไม่ถึง 6 เดือน
เกมออนไลน์ที่สมบูรณ์มากและพร้อมในการเล่นที่มากขึ้น เริ่มเข้ามาเปิดให้บริการชื่อเกมคือ King of king (คิง ออฟ คิง) โดยถือว่าเป็นเกมออนไลน์ที่เปิดให้บริการอย่างสมบูรณ์มากรวมถึงมีการจัดเก็บรายได้อย่างเป็นทางการเกมแรกของประเทศไทย ซึ่งให้บริการโดยบริษัท จัสต์ ซันเดย์ (Just Sunday) เป็นการซื้อลิขสิทธิ์มาจากบริษัท เลเกอร์ จำกัด สาธารณรัฐเกาหลี (เกาหลีใต้) ในเวลาเดียวกันประเทศไทยตามมาด้วยการเปิดเกม Ragnarok Online ซึ่งซื้อลิขสิทธิ์มาจากบริษัท Gravity ของสาธารณะรัฐเกาหลี (เกาหลีใต้) และทางผู้เปิดให้บริการคือ บริษัท เอเชียซอฟท์ จำกัด ซึ่งเป็นชื่อในขณะนั้น (ปัจจุบันคือบริษัท เอเชียซอฟท์ คอปอเรชัน จำกัด มหาชน) โดยทั้ง 2 รูปแบบเกมนั้นก่อให้เกิดกระแสร้านอินเทอร์เน็ตคาเฟ่ เกิดขึ้นมาเป็นจำนวนมาก พร้อมกับเกิดกระแสเปิดบริษัทเกมออนไลน์กว่า 20 บริษัทในระยะเวลาเพียงแค่ 3 ปี (ตั้งแต่ปีพ.ศ. 2546 – 2549) จนถึงประเทศไทยมีเกมที่ทั้งเปิดให้บริการอยู่และเกมที่ปิดไปแล้วรวมกันกว่า 200 เกม ในช่วงระยะเวลา 10 ปีที่ผ่านมา
เกมออนไลน์เป็นวิดิโอเกมที่ใช้เครือข่ายคอมพิวเตอร์ ซึ่งวิวัฒนาการของเกมเหล่านี้สอดคล้องกับวิวัฒนาการของคอมพิวเตอร์และสอดคล้องกับวิวัฒนาการของระบบเครือข่ายคอมพิวเตอร์ที่มีเทคโนโลยีใหม่ ๆ เข้ามาเสมอ พร้อมมีทั้งการปรับปรุงการทำงานที่จำเป็น เพื่อให้มีประสิทธิภาพในการเล่นเกมออนไลน์บน Server ระยะไกลได้ดีขึ้น ทำให้ผู้เล่นสามารถแข่งขันหรือสามารถร่วมมือกันกับผู้เล่นอื่นในการเล่นเกมออนไลน์ได้
จากข้อมูลดังกล่าว จะเห็นได้ว่าความเป็นมาของเกมออนไลน์ได้มีการพัฒนาให้เป็นที่นิยมของผู้เล่นตั้งแต่สมัยอดีตมาจนถึงปัจจุบัน ซึ่งกว่าจะเป็นเกมออนไลน์ได้นั้น ต้องผ่านการพัฒนาการเชื่อมต่อ ตั้งแต่การเล่นแบบไม่ใช้อินเทอร์เน็ต โดยมีการใช้ระบบ Lan ก่อนที่จะมีการพัฒนามาเป็นรูปแบบออนไลน์ดังเช่นปัจจุบัน เพื่อทำให้ผู้เล่นสามารถเล่นด้วยกันได้ ถึงแม้ผู้เล่นจะไม่ได้อยู่ในสถานที่เดียวกันและผู้เล่นสามารถพูดคุยแลกเปลี่ยนกันในเกมได้ ซึ่งเกมบางประเภทอาจทำให้ผู้เล่น เกิดสภาวะจิตใจและอารมณ์ที่ไม่คงที่ เช่น ความโกรธ ความเครียด ความวิตกกังวล ซึ่งส่งผลให้ผู้เล่นขาดสติ ขาดความยับยั้งชั่งใจในการเล่นเกม จึงอาจส่งผลให้เกิดความขัดแย้ง จึงต้องมีการจำกัดการเล่นเกมออนไลน์ให้มีความเหมาะสมและไม่ส่งกระทบต่อตนเองและผู้อื่น

2.5 ประเภทของเกมออนไลน์
ประเภทของเกมออนไลน์แบ่งได้หลายรูปแบบ หากแบ่งโดยพิจารณาจากลักษณะการเล่นสามารถแบ่งได้เป็น 2 ประเภทใหญ่ ๆ คือ 1. MMORPG 2. Casual Gamme (สำนักมาตรฐานการกำกับและตรวจสอบภาษี, 2559)
1. MMO RPG ย่อมาจาก Massively Multiplayer Online Role-Playing Games เป็น
เกมออนไลน์ที่ผู้เล่นสามารถเล่นได้พร้อมกันจำนวนมากและสามารถสร้างความปฏิสัมพันธ์กันของผู้เล่นได้ ในโลกของเกมได้เสมือนอยู่ในโลกแห่งความเป็นจริง เช่น สามารถแข่งขัน ผูกมิตร สนทนา สื่อสาร เป็นต้น เนื้อหาของเกมประเภทนี้ส่วนใหญ่จะเป็นเกมเกี่ยวการต่อสู้ การผจญภัย 
ผู้เล่นสามารถสร้างตัวละครขึ้นมาและสวมบทบาทเป็นตัวละครนั้นหรือบางเกมก็สามารถเล่นเป็นตัวละครหนึ่งตัว หลายตัวหรือสามารถควบคุมตัวละครหลายๆ ตัวในเวลาเดียวกัน ลักษณะของของการเล่นเกมมีลักษณะแตกต่างกันตามเนื้อหาของเกมที่เล่น บางเกมจะมีการใช้ชีวิตเสมือนของสังคมในโลกแห่งความเป็นจริง เช่น มีการแต่งงาน มีการรวมกลุ่มเพื่อต่อสู้ มีการขายสินค้า ซื้อสินค้า มีการแลกเปลี่ยนสิ่งของ เป็นต้น ผู้เล่นสามารถเพิ่มความแข็งแกร่ง ความสามารถและความสวยงามของตัวละครผู้เล่นได้ โดยการเพิ่มประสบการณ์ (Level) การเก็บสะสมอุปกรณ์ (Item) และการหาเงินในเกม เพื่อนำไปซื้อของต่างๆ ที่ผู้เล่นต้องการภายในเกมได้ เนื่องจากสิ่งของในเกมจะมีคุณสมบัติแตกต่างกัน เปรียบเสมือนโลกแห่งความเป็นจริงที่สินค้าบางชนิดมีหลายยี่ห้อ แต่ละยี่ห้อมีราคาและคุณภาพ
ที่แตกต่างกัน หากผู้เล่นมีประสบการณ์มาก มีเงินในเกมมาก ก็จะสามารถใช้หรือซื้อสินค้าตามตัวละครของผู้เล่นหรือสินค้าที่ผู้เล่นต้องการ การเล่นเกมประเภทนี้สามารถเล่นไปได้เรื่อย ๆ มักจะใช้เวลาในการเล่นเกมค่อนข้างนาน สามารถเล่นได้อย่างต่อเนื่องไม่มีที่สิ้นสุด เนื่องจากบริษัทผู้ให้บริการเกม จะมีการพัฒนาเกม ทำการอัพเดต Patch ใหม่ มีการพัฒนาเนื้อหาของเกมให้มีความสนุกมากยิ่งขึ้น ทำให้ดูน่าเล่น น่าสนใจและสร้างสิ่งใหม่ ๆ ลงในเกม เพื่อดึงดูดให้ผู้เล่นเกิดความต้องการที่จะเล่นเกมดังกล่าวต่อไปอย่างต่อเนื่อง เช่น มีการสร้างแผนที่ใหม่ ๆ สร้างตัวละครใหม่ ๆ ฉากในเกม
มีการปรับความคมชัดของภาพ การเสริมสร้างเอฟเฟคของเกมทั้งภาพและเสียงให้ดูตื่นเต้นมากขึ้น 
มีการสร้างคู่ต่อสู้ใหม่ ๆ อาวุธใหม่ ๆ เช่น Arena of Valor, FreeFire , PUBG : BATTLEGOUNDS เป็นต้น
2. Casual Gmae คือ เกมออนไลน์ที่ผู้เล่นไม่ต้องใช้ระยะเวลาในการเล่นหรือทักษะในการเล่นเกมมากนัก ระยะเวลาในการเล่นเกมสามารถเล่นจบได้ในระยะเวลาอันสั้น เนื่องจากลักษณะของเกมเป็นการเล่นแบบจบเกมเป็นรอบ ๆ ไป มีกฎกติกาการเล่นแบบง่าย ๆ เนื้อหาของเกมไม่ได้ยากนัก สามารถเล่นได้ง่าย สบาย ๆ ไม่เครียด ไม่มีความซับซ้อนมากเหมือนเกมประเภท MMO RPG และในบางเกมก็จะเป็นเกมที่มีตัวการ์ตูนน่ารัก ๆ หรือมีฉากของเกม กราฟฟิกโทนสีที่มีสีสันสดใส ซึ่งเหมาะสำหรับการเล่นเพื่อการผ่อนคลาย ตัวอย่างเกมดังกล่าว เช่น Audition,Pangya, Point Blank, HON Heroes, Candy
มังคลารัตน์ สำเนากลาง (2555) อ้างใน ช่อพฤกษ์ ผิวกู่ (2560, น 146-148) ได้พิจารณาจากเนื้อหาของเกมแล้ว สามารถแบ่งประเภทของเกม ได้ดังต่อไปนี้ 
1. ประเภทเกม แอ็กชัน (Action Game) เป็นเกมประเภทที่เน้นการควบคุมและการตัดสินใจที่รวดเร็ว เป็นการบังคับทิศทางและการกระทำของตัวละคร ซึ่งอาจเป็นคน สัตว์ หรือหุ่นยนต์ ให้แสดงออกกิริยา ท่าทาง ต่าง ๆ ให้ผ่านด่านต่างของเกมไปได้ เช่น บังคับให้ตัวละครหลบหลีกคู่ต่อสู้ หรือกระโดดข้ามสิ่งกีดขวางเป็นเกมที่ไม่ซับซ้อน มีรูปแบบง่าย ๆ ไม่ต้องวางแผนในการเล่นมากนัก อาศัยการแก้ไขปัญหาเฉพาะหน้าเนื้อหาของเกมบางเกมสามารถเล่นได้ทุกวัย แต่บางเกมจะมีเนื้อหา
ที่มีความรุนแรงอาจไม่เหมาะสมกับเด็ก ๆ 
2. ประเภทการผจญภัย (Adventure Game) เป็นเกมที่ต้องเข้าไปผจญภัยโดยผู้เล่น 
อาจจะสวมบทบาทเป็นตัวละครตัวหนึ่งและต้องกระทำเป้าหมายในเกมให้สำเร็จ ซึ่งเนื้อหาของเกมเป็นเนื้อหาที่เน้นการแก้ไขปัญหา ฝึกผู้เล่นให้มีสติ วิเคราะห์โจทย์ แก้ไขปริศนาหรือใช้สิ่งของที่ผู้เล่นเก็บระหว่างการผจญภัยมาใช้ประโยชน์ทำให้ผ่านในแต่ละด่านได้ นอกจากนี้ผู้เล่นยังต้องมีการพูดคุยกับตัวละครตัวอื่น ๆ ด้วย เกมผจญภัยส่วนมากมักจะไม่มีการตาย เพื่อที่จะให้ผู้เล่นได้มีเวลาวิเคราะห์และหาทางแก้ไขปัญหาต่าง ๆ ได้ หรือถ้ามีการตายก็จะถูกกำหนดไว้ว่าผู้เล่นจะตายได้ตรงไหนของการผจญภัยในเกมได้บ้าง ปัจจุบันจะเป็นรูปแบบ Graphical Adventure
3. ประเภทเกมกีฬา (Sport Game) เป็นเกมที่มีการจำลองการเล่นกีฬาประเภทต่าง ๆ โดยมีการใช้กติกาการเล่นหลักเหมือนกติกาจริง ผู้เล่นต้องมีการใช้กระบวนการคิดและการวางแผน อาศัยทักษะความสามารถและความชำนาญของผู้เล่น เพื่อที่จะเป็นผู้ชนะในเกม การเล่นเกมประเภทนี้ไม่มีตัวช่วยในการเล่นมากนัก ตัวอย่างเกมประเภทนี้ ได้แก่ ฟุตบอล เทนนิส แบดมินตัน บาสเกตบอล กอล์ฟ กรีฑา ว่ายน้ำ สนุกเกอร์ เป็นต้น
4. ประเภทเกมการยิง (Shooting Game) เป็นเกมที่เน้นการทำลายศัตรูโดยการยิงเป็นหลัก ผู้เล่นมักมีอุปกรณ์ประเภทปืนหรือเครื่องบินที่ใช้ในการทำลายเป้าหมาย ส่วนใหญ่ก็จะเป็นเกมที่สามารถยิงเป้าหมายโดยที่กระสุนไม่มีหมด เพื่อให้ชนะหรือให้ผ่านไปสู้ยังด่านต่อไปได้และในขณะเดียวกันก็ต้องคอยหลบกระสุนของคู่ต่อสู้หรือฝ่ายศัตรูด้วยเช่นเดียวกัน เกมการยิง สามารถแบ่งได้เป็น 2 แบบ คือ แบบแรก FPS (First Person shooting) เป็นเกมยิงที่ใช้มุมมองแทนสายตา ซึ่งในฉากจะไม่เห็นตัวละครผู้เล่น แบบที่สอง TPS (Third Person shooting) เกมยิงที่จำลองภาพโดยรอบและสามารถเห็นตัวละครผู้เล่นได้ ตัวอย่างของเกม ประเภท Shooting Game เช่น ConterStrike, เกม A.V.A, Ghost Recon เป็นต้น 
5. ประเภทเกมสวมบทบาทของตัวละคร (Role Playing Game) เป็นเกมที่ผู้เล่นต้องสวมบทบาทเป็นตัวละครต่าง ๆ เข้าไปผจญภัยในโลกที่สมมติขึ้นมาในเกมหรือเรียกอีกอย่างหนึ่งคือ โลกเสมือนจริง ผู้เล่นสามารถเลือกตัวละครหรือสร้างตัวละครขึ้นได้เองและให้ผู้เล่นสวมบทบาทเป็นตัวละครนั้นเข้าไปในโลกของเกม ตัวเกมเน้นให้ผู้เล่นได้สัมผัสกับเนื้อหาและเรื่องราวภายในเกม สามารถแบ่งได้เป็น 3 แบบ ดังนี้ แบบที่ 1 Action RPG เป็นเกมที่มีการเพิ่ม ส่วนของการบังคับแบบแอ็กชันลงเข้าไปในเนื้อหาของเกม แบบที่ 2 Simulation RPG คือ เกมการเล่นที่มีการวางแผนการรบและแบบที่ 3 MMO RPG (Massively Multiplayer Online) เป็นเกมที่สามารถกำหนดการผจญภัยของตนเองได้เป็นอิสระ สามารถติดต่อกับผู้เล่นคนอื่น ๆ ได้ผ่านตัวละครเพื่อหาเพื่อน พูดคุยกับเพื่อนหรือหาข้อมูลสอบถามเกี่ยวกับเนื้อหาของเกมได้ เช่น เกม Ran Online เป็นเกมแนว MMORPG แต่เป็นประเภท (Role Playing Game) ที่ผู้เล่นสร้างตัวละครขึ้นมาและสวมบทบาทเป็นนักเรียนเข้าไปในโรงเรียนและร่วมกันต่อสู้กับเพื่อนที่อยู่ในโรงเรียนเดียวกันหรือต่างโรงเรียนและตัวละครที่เป็นนักเรียนก็จะมีการให้เลือกเรียนวิชาที่ตนเองชอบในอาชีพต่าง 1 เพื่อที่จะเป็นนักสู้ที่เก่งและสามารถไปต่อสู้กับศัตรูได้มีหลายอาชีพ เช่น นักดาบ นักธนู นักหมัด นักเวทย์มนต์ เป็นต้น ที่ผู้เล่นจะสวมบทบาทเป็นตัวละครเข้าไปสัมผัสกับเรื่องราวต่าง ๆ ภายในเกมที่เป็นโลกที่สมมติขึ้น ซึ่งเกมประเภทนี้เป็นเกมประเภทหนึ่งที่มีส่วนสำคัญ ทำให้เกิดสังคมเกมออนไลน์ที่มีสมาชิกเป็นจำนวนมากและเกม Assassin's Creed Unity, World of war craft เป็นต้น
	6. ประเภทเกมการจำลองสถานการณ์ (Simulation Game) เป็นเกมที่จำลอง สถานการณ์ต่าง ๆ ขึ้นมา เพื่อให้ผู้เล่นได้สวมบทบาทเป็นผู้ที่อยู่ในสถานการณ์นั้น เกมประเภทนี้ สามารถแบ่งได้เป็น 3 แบบ คือ แบบที่ 1 เป็นแบบ Virtual simulation เป็นแบบจำลองการควบคุมเสมือนจริง เช่น การขับรถมอเตอร์ไซค์ การขับรถยนต์ การขับเครื่องบิน เป็นต้น แบบที่ 2 แบบsituation simulation เป็นแบบจำลองเหตุการณ์ต่าง ๆ ในช่วงเวลาหนึ่งและให้ผู้เล่นเป็นตัวเองที่อยู่ในสถานการณ์นั้น เช่น เกม The Sims เกม The Vile เกม Avakin life แบบที่ 3 แบบ creation simulation เป็นแบบที่ให้ผู้เล่นได้เป็นเจ้าของกิจการอย่างใดอย่างหนึ่งและให้ผู้เล่นออกแบบหรือบริหารกิจการนั้น 1 จนสำเร็จ เช่น เกมร้านขายเสื้อผ้า เกมร้านอาหาร เกมห้างสรรพสินค้า เป็นต้น แบบที่ 4 Pet simulation เป็นแบบจำลองที่ให้ผู้เล่นสามารถเลี้ยงสัตว์ ต่าง ๆ ได้
	7. ประเภทเกมวางแผน (Strategy Game) เป็นเกมประเภทวางแผนการรบ ผู้เล่น ต้องทำการศึกษารูปแบบ หาวิธีการเอาชนะ เน้นการควบคุมกองทัพ เก็บเกี่ยวทรัพยากรและสร้าง กองทัพที่ทำการสู้รบกัน สามารถเล่นร่วมกันได้หลายคน แบ่งออกเป็น 2 แบบ คือแบบที่ 1 แบบ Real Time ผู้ล่นทุกฝ่ายจะต้องแข่งกับเวลาเนื่องจากไม่มีการหยุดพักจนกว่าจะหมดเวลา เช่น Endless legend, Warhammer, Warcraft Il, Star (raft II แบบที่ 2 แบบ Turn base ผู้เล่นมี โอกาสในการคิดมากกว่า เนื่องจากเป็นแบบที่ผู้เล่นผลัดกันเล่นเหมือนการเล่นหมากรุก เช่น เกม Civilization V, XCOM Enemy Unknow และแบบที่ 3 แบบผสม Real Time และTurn base เช่น เกม Total War เป็นต้น
	8. ประเภทปริศนา (Puzzle) เป็นเกมที่มีลักษณะฝึกการคิดแบบตรรกะพื้นฐาน 
เกมลับสมองต่าง ๆ เป็นเกมที่สามารถเล่นได้ทุกเพศ ทุกวัย ตัวเกมเน้นการแก้ปริศนาหรือปัญหาต่าง ๆ มีหลายระดับ ตั้งแต่ระดับง่าย ๆ ไปจนถึงระดับที่มีความชับซ้อนมาก ๆ เช่น เกมอักษรไขว้ เกมหมากรุก เกมเติมคำ เกมต่ออิฐ เกมคณิตศาสตร์ เป็นต้น 
จากข้อมูลข้างต้น ประเภทของเกมที่มีความหลากหลาย จึงเป็นตัวเลือกให้ผู้คนได้เลือกเล่นเกมที่ตนเองสนใจและมีความถนัดในด้านนั้น ๆ และจากพฤติกรรมในการเลือกประเภทของเกมล้วนส่งผลกระทบต่อสภาวะจิตใจและอารมณ์ของผู้เล่น ทั้งความโกรธ ความตื่นเต้น ความสนุกสนานและความวิตกกังวล ทั้งนี้ ผู้เล่นควรเล่นเกมออนไลน์ให้เหมาะสม โดยมีการจัดระยะเวลาในการเล่นเกมไม่ให้มากเกินไปจนส่งผลกระทบต่อสภาวะจิตใจและอารมณ์ของผู้เล่น โดยอาจจะหากิจกรรมอื่นทำบ้างแทนการเล่นเกม เพื่อให้สภาวะจิตใจและอารมณ์คงที่ไม่ให้อารมณ์แปรปรวนหรือโมโหมาก 
ซึ่งอาจจะส่งผลให้เกิดความขัดแย้งกับผู้อื่นได้ 

2.6 สาเหตุของการเล่นเกมออนไลน์
ชลลดา บุญโท (2554, น. 1 - 2) ได้ให้ความหมายของสาเหตุที่เกมออนไลน์ได้รับความนิยมเป็นอย่างมาก ได้แก่ รูปแบบของเกมที่มีการพัฒนา โดยการนำเอาภาพเคลื่อนไหวของตัวการ์ตูนที่มีสีสันสวยงาม มีความสมจริง มีเนื้อหาชวนให้ติดตามผู้เล่นสามารถพูดคุย ตอบโต้กับผู้เล่นคนอื่นจึงทำให้ผู้เล่นรู้สึกสนุกในการที่จะมีเพื่อนเล่นเกมไปด้วยกันมากกว่าเล่นเกมเดียว อีกทั้งเกมออนไลน์ยังมีกิจกรรมต่าง ๆ รวมทั้งมีการเพิ่มแผนที่ในเกม อาวุธ ชุด มอนสเตอร์ใหม่ ๆ และอื่น ๆ อย่างต่อเนื่อง นอกจากนั้นประสิทธิภาพของเครือข่ายอินเทอร์เน็ตก็ยังส่งผลให้เกมออนไลน์ได้รับความนิยมมากขึ้นด้วย เนื่องจากการพัฒนาเครือข่ายอินเทอร์เน็ตให้มีประสิทธิภาพทั้งทางด้านความต่อเนื่องในการเชื่อมต่อความเร็วและการขยายพื้นที่ในการให้บริการ ซึ่งมีความสำคัญต่อการขยายเครือข่ายการเล่นเกมออนไลน์ให้ครอบคลุมพื้นที่และรองรับผู้เล่นเกมได้เพิ่มมากขึ้น

2.7 แรงจูงใจในการเล่นเกม
นฤมล ปิ่นโต (2565, น. 180 - 182 ) ได้กล่าวถึงแรงจูงใจในการเล่นเกมว่า การได้เล่นเกมกับเพื่อน แม้ไม่ได้เจอหน้ากัน ไม่ได้เรียนหรืออาศัยอยู่ในพื้นที่ใกล้กัน ก็สามารถมาร่วมสนุกกันได้ มีปฏิสัมพันธ์โต้ตอบกับเพื่อนได้ตลอดทั้งเกม เหมือนนั่งอยู่ใกล้กันจริง ๆ เหมือนเล่นไปด้วยคุยกันไปด้วย ทั้งยังได้รู้จักเพื่อนใหม่ที่หลากหลาย เปิดโลกทัศน์ให้ได้เล่น ได้คุยกับเพื่อนต่างชาติด้วย วัยรุ่นชายอายุ 14 ปี คนหนึ่งเปิดใจว่าไม่มีเพื่อนที่โรงเรียนเลย เพราะถูกล้อเลียนเสมอ เขาจึงมาหาเพื่อนในเกมออนไลน์ ซึ่งช่วยเติมเต็มเขาให้มีความสุข อบอุ่นใจและมันก็ยิ่งทำให้เขาไม่อยากกลับไปเจอเพื่อนที่ห้องเรียนอีก ความสนุกเพลิดเพลินไปกับเกม ในรายละเอียดของเกมก็จะมีลูกเล่นมาก มีอุปสรรคใหญ่น้อยให้ฝ่าฝัน มีที่หลบ ที่พัก ตัวช่วย การเก็บเกี่ยวทรัพยากร มีภารกิจให้ทำตลอดไม่มีวันเบื่อ 
แม้แนวคิดของเกมจะเหมือนเดิมแต่ตัวเกมก็ปรับเปลี่ยน เพิ่มเติมให้ซับซ้อนขึ้น ชนะได้ยากขึ้น
ไม่มีวันจบสิ้น การผ่อนคลายความเหงา ความเบื่อและความเครียด การเล่นเกมช่วยคลายเครียด 
เวลาที่ไม่มีใคร ไม่มีอะไรทำ รู้สึกเศร้าหรือเครียดก็จะนึกถึงเกม รู้สึกว่าเกมเป็นที่ระบายอารมณ์ได้ 
แม้จะเรียนมาหนักและมีการบ้านเยอะจนเหนื่อยล้า แต่การเล่นเกมก็ช่วยให้ผ่อนคลายได้มาก ความต้องการเอาชนะคนอื่นหรือเอาชนะตัวเอง เพราะผู้เล่นต้องการยอมรับจากเพื่อนว่า ตนเองเล่นเก่ง ได้รับกำลังใจ ภาคภูมิใจในตนเองว่า ตนเองสามารถทำได้เหมือนที่เพื่อนทำหรือทำได้ดีกว่าคนอื่น การมีตัวตนในแบบที่วาดฝันแต่ไม่สามารถเป็นไปได้จริง ผู้เล่นเกมจะได้เข้าไปสวมบทบาทเป็นตัวละครตามที่อยากเป็น ซึ่งมักมีพลังวิเศษเหนือมนุษย์ เปลี่ยนไปได้ในแต่ละเกม เป็นได้ทั้งตัวรุก ตัวรับ ตัวซุ่มโจมตีและได้เป็นตัวของตนเอง มีอิสระที่จะเลือกตัวละคร คิด วางแผน ต่อสู้ในแบบเฉพาะของตน ความต้องการได้ของ อันได้แก่ การได้เงินที่ได้จากการแข่งขันและอยากพัฒนาไปสู่การเป็นแข่งขันกีฬาอิเล็กทรอนิกส์ (E-Sports) มืออาชีพ ความต้องการพัฒนาตนเอง ทั้งด้านทักษะการเล่น การวางแผน การฝึกจินตนาการ ความคิดสร้างสรรค์และพัฒนาภาษา
จากแรงจูงใจข้างต้น เป็นปัจจัยที่แสดงให้เห็นว่าผู้ที่เล่นมีความสนใจในการเลือกเล่นเกม 
เพื่อตอบสนองความต้องการของตนเองที่ขาดหายไป โดยใช้เกมเป็นส่วนหนึ่งในการบรรเทาทุกข์
และสร้างความสนุกสนาน ตื่นเต้นให้แก่ชีวิต บางคนอาจต้องการหนีออกจากโลกความเป็นจริงที่โหดร้ายไปสู่โลกจินตนาการที่เต็มไปด้วยความสุข เนื่องจากภายในเกมมีการตกแต่งภาพที่ดูสบายตา ทำให้ดึงดูดผู้เล่นให้มีความต้องการหนีออกจากโลกความเป็นจริง
สุภาวดี เจริญวานิช ( 2557 ) อ้างในวิจัยของ กัลย์สุดา นันทะ ( 2562, น 15-16 ) ได้กล่าวว่า ด้วยสมบัติของเกมที่สามารถตอบสนองความต้องการทางจิตใจของเด็กและวัยรุ่นได้เป็นอย่างดีไม่ว่าจะเป็นความสนุกสนาน ความรู้สึกประสบความสำเร็จและการระบายแรงขับด้านความก้าวร้าว ซึ่งสิ่งเหล่านี้ล้วนเป็นผลให้ผู้เล่นเกิดความรู้สึกท้าทายกับการเล่นที่มีระดับความยากเพิ่มมากขึ้น แต่ถ้าเล่นซํ้า ๆ และเล่นให้มากขึ้นจะมีโอกาสชนะและได้รับรางวัลตอบแทนทันที ได้แก่คะแนน หรือไอเทม (Item) พิเศษที่ได้จากการชนะในแต่ละด่านและการเล่นในระดับที่สูงขึ้น เป็นต้น ซึ่งถือเป็นแรงเสริมทางบวกที่ทำให้ผู้เล่นเกิดความรู้สึกพึงพอใจที่ตนเองสามารถเล่นจนชนะหรือประสบความสำเร็จได้ โดยเฉพาะเด็กและวัยรุ่นที่มีความรู้สึกภาคภูมิใจในตนเองตํ่า (Lowself-esteem) จึงมักสนุกสนาน และพึงพอใจกับความสำเร็จจากการเล่นเกม และยิงในปัจจุบันมีการ พัฒนารูปแบบเกมออกมาใหม่ ๆ มากมายและที่ได้รับความนิยมมากในปัจจุบัน คือ Massively Multiplayer Role-Playing Online Game: MMRPOG ซึ่งเป็นเกมที่ผู้เล่นแต่ละคนจะสวมบทบาทเป็นตัวละครตัวหนึ่งในโลก สร้างสังคมออนไลน์ในเกมสามารถสร้างห้องขึ้นมาพูดคุยแลกเปลี่ยนมีการส่งข้อความถึงกันได้ในเกม เพื่อสื่อสารกัน จากสมบัติของเกมนี้สามารถตอบสนองความต้องการทางจิตใจด้านสังคมให้กับเด็กและวัยรุ่นด้วย เช่น ความรู้สึกมีกลุ่มเพื่อน การได้รับการยอมรับจากบุคคลอื่น เด็กและวัยรุ่นที่เล่นเกมออนไลน์มักควบคุมเวลาในการเล่นได้ยาก เนื่องจากความสนุกสนาน ความต่อเนื่องของเกม และการมีเพื่อนเข้าร่วมเล่นจำนวนมาก ทำให้มีตัวละครในเกมหลายบทบาท รวมทั้งถ้าเพื่อนในกลุ่มยังไม่เลิกเล่นก็จะต้องเล่นต่อเพื่อช่วยเหลือเพื่อนในกลุ่ม
	Hussain, Williams และ Griffiths (2015) ได้ศึกษาวิจัยเกี่ยวกับชนิดของเกมที่จูงใจในการเล่นเกมและสาเหตุของพฤติกรรมในการติดเกมของมนุษย์โดยทำ การสำรวจจากกลุ่มตัวอย่างผู้ที่ชื่นชอบในการเล่นเกมทั้งหมด 1167 คน โดยเฉพาะเกมประเภทที่จะต้องสวมบทบาทให้กับตนเองใหม่และสามารถเชื่อมต่อกบบุคคลหรือสังคมอื่นภายในเกม ( MMORPG) ได้ผลจากการวิจัยสรุปได้ว่า 
7 ประเภทของเกมที่จะจูงใจให้ผู้ล่นเลือกที่จะเล่นเกมนั้น ได้แก่ 1) เกมที่แปลกใหม่ (Novelty) 2) เกมที่เน้นด้านสังคมและค้น (Social and Discovery-Oriented) 3) เกมที่ที่มีเนื้อหาค่อนข้างรุนแรง (Aggressive, Anti-Social, NonCurious) 4) เกมที่มีการแข่งขันภายในสังคมสูง (Highly Social and Competitive) 5) เกมเพลิดเพลินที่มีความเข้มข้นต่ำ (LowIntensity Enjoyment) 6) เกมการสำรวจ (Discovery Orientated) 7) เกมมีระดับชนชั้นทางสังคม (Social Classes) ซึ่งพฤติกรรมความชอบของเกมแต่ละประเภทนั้น ขึ้นอยู่กับปัจจัยในด้าน เพศและอายุและเมื่อเกมที่ผู้เล่นเลือกเล่นนั้น 
มีความน่าจูงใจและดึงดูดผู้เล่นได้มากจะก่อให้เกิดพฤติกรรมในการติดเกมต่อมา Cota, Ishitani 
และ Vieira Jr (2015) ได้กล่าวถึงแรงจูงใจและเกมดิจิตอลไว้ว่า แรงจูงใจในขณะที่เล่นเกมมือถือสำหรับในกรณีตัวอย่างของผู้สูงอายุนั้น มาจากการที่ได้เล่นเกมแล้วเกิดความสนุกสนาน 
หรือมีความสุขที่ได้เล่นนั้นเอง อีกทั้งยังเป็นกิจกรรมที่มีเป้าหมายเพื่อทำให้สำเร็จ และกิจกรรมเหล่านี้ยังช่วยป้องกันไม่ก่อให้เกิดความผิดปกติของสมอง เช่น การสูญเสียความจำ (Omori & Felinto, 2012) ช่วยให้เกิดการฝึกแก้ปัญหาซึ่งมีวัตถุประสงค์เพื่อศึกษาแรงจูงใจของคนที่ชอบเล่น Social Network เช่น Facebook ซึ่งได้ว่า องค์ประกอบหลักที่สร้างแรงจูงใจในการเล่นเกมที่เชื่อมต่อสังคมคือการให้การเล่นโดยอิสระแบบไม่มีเงื่อนไข มีกิจกรรมที่มุ่งมั่นร่วมกันทำภายในเกมแบบเป็นกิจวัตรประจำวันนอกจากจะช่วยให้ติดต่อกับผู้อื่นภายในเกมได้แล้วยังจะได้รางวัลจากการทำกิจกรรมร่วมกัน เป็นผลตอบแทนสำหรับความท้าทายที่เอาชนะกิจกรรมนั้นได้ซึ่งเป็นการกระตุ้น เพื่อก่อเกิดเกิด
การแข่งขัน เพื่อสนับสนุนการแบ่งปันสถานะและการเผยแพร่ข้อมูลข่าวสารร่วมกัน ภายในเกม เพื่อให้เกิดการช่วยเหลือร่วมกันที่จะปลดกุญแจไปยังภารกิจต่อไปเพื่อก่อให้เกิดความสนุกยิ่งขึ้นและดึงดูดความสนใจของผู้เล่น ซึ่งสามารถตั้งข้อสังเกตในการวิเคราะห์ได้ว่า มีองค์ประกอบหลายๆ อย่างและขนาดที่ค่อนขา้งกว้างถึงสาเหตุของการจูงใจในการเล่นเกมที่เชื่อมต่อสังคมร่วมกับผู้อื่น
เราสามารถหมวดหมู่ที่ขององค์ประกอบในการสร้างแรงจูงใจในการเล่นเกม ซึ่งผู้เขียนสามารถที่จะสรุปจากการศึกษาเรื่องแรงจูงใจได้ว่าประเด็นไหนบ้างที่มีผลกระทบในเชิงบวกต่อผู้ที่่เล่นเกม ได้แก่ ตัวเกมสามารถดึงถูกความสนใจและมีความเข้มข้นในการเล่นสำหรับผู้เล่น มีความสุขและความบันเทิงในการที่ได้ทำกิจกรรมนั้น และเกมมีความท้าทายค่อย ๆ เพิ่มขึ้นเรื่อย ๆ ในแต่ละภารกิจ (Carvalho & Ishitani, 2012) ได้ระบุจุดที่สำคัญสำหรับแนวทางการออกแบบเกมที่ต้องเล่นผ่านทางโทรศัพท์เคลื่อนที่สำหรับสร้างแรงจูงในการเล่นเกมให้กับผู้สูงอายุซึ่งทำตามการวิเคราะห์พฤติกรรมการใช้งานและพิจารณาข้อจำกัดต่าง ๆ ของอุปกรณ์โทรศัพท์เคลื่อนที่ เช่น ขนาดของหน้าจอต้องทำให้มันชัดเจนขึ้นประโยชน์ที่พวกเขาจะได้รับจากการเล่นเกมค่อย ๆ เพิ่มระดับความยากของเกม 
มีการเล่าเรื่องหรือประวัติที่น่าสนใจสำหรับตัวละครของผู้เล่นเกม ให้ความสนุกสนานในระหว่างเกม ค่อย ๆ เพิ่มระดับความยากของเกม ไม่จำกัดเวลาเวลาในการเล่น สร้างข้อความแรงบันดาลใจเมื่อบรรลุเป้าหมายหรือทำผิดพลาด มีระดับที่แตกต่างกันของความยากภายในเกม มีการนำเสนอความ
ท้าทายที่ทำให้พวกเขารู้สึกภาคภูมิใจในความสามารถของตนเอง เกมต้องถูกสร้างมาไม่ซับซ้อนหรือง่ายจนเกินไปและหลีกเลี่ยงระบบเกมที่ซ้ำไปซ้ำมาจนทำให้รู้สึกเบื่อหน่าย

2.8 ผลกระทบของการเล่นเกมออนไลน์
	ตวงลาภ เปี่ยมอยู่สุข (2549) อ้างใน ธนพร ชูเวทย์ (2561 น. 35) กล่าวว่า เมื่อเกมออนไลน์เข้ามาสู่สังคมไทยได้ก่อให้เกิดผลกระทบทางเศรษฐกิจและสังคมไทยเป็นอย่างมากกล่าวคือ การเล่นเกมออนไลน์ช่วยสร้างความเพลิดเพลินให้กับเด็ก ทำให้เด็กเกิดความคิดสร้างสรรค์ เกิดทักษะในการใช้อินเทอร์เน็ต คอมพิวเตอร์ และยังก่อให้เกิดชุมชนอิเล็กทรอนิกส์แห่งใหม่ให้เกิดขึ้นในสังคมไทย 
เกมออนไลน์ถือว่าเป็นสื่อ สามารถทำหน้าที่แพร่กระจายวัฒนธรรมได้อย่างมีพลังมหาศาล ตัวละครในเกม เสียงดนตรี เกมออนไลน์เป็นภาษาที่ผู้เล่นเกมออนไลน์ทั่วโลกสามารถทำความเข้าใจได้ตรงกันและแพร่กระจายไปอย่างกว้างขวาง จึงถือว่าเกมออนไลน์เป็น “สื่อ” ชนิดหนึ่งที่ส่งผลกระทบต่อพฤติกรรมการสื่อสารของเยาวชนที่เลือกเล่นเกมออนไลน์ได้เป็นอย่างมากและด้วยลักษณะของเกมออนไลน์ที่สามารถทำให้เด็กติดได้ไม่ยาก เนื่องจากเกมออนไลน์ทำให้เด็กมีโลกส่วนตัวของตัวเอง 
มีสังคมใหม่ มีเพื่อนใหม่ ทำให้เด็กแปลกแยกจากโลกของความเป็นจริง ซึ่งจากสาเหตุนี้จึงอาจทำให้มีการใช้เกมออนไลน์ เพื่อเป็นช่องทางในการล่อลวงหรือประกอบอาชญากรรมต่าง ๆ ได้
2.8.1 ผลกระทบทางบวก
การเล่นเกมอย่างเหมาะสมจะช่วยให้ผู้เรียนมีพัฒนาการและการเรียนรู้ในหลายด้าน
ฝึกทักษะการใช้อุปกรณ์เทคโนโลยีฝึกพัฒนาการกล้ามเนื้อมือให้สัมพันธ์กับสายตา การมีโอกาสฝึกฝนในการใช้ภาษา กระตุ้นให้นักเรียนมีความกระตือรือร้นสนใจการเรียนรู้วิชาแขนงต่าง ๆ เพิ่มขึ้น นอกจากนั้นความบันเทิงจากเกมช่วยให้ผู้เล่นได้ผ่อนคลายความตึงเครียดและยังช่วยให้นักเรียนไม่ใช้เวลาไปมั่วสุมกับสิ่งเลวร้ายอื่น ๆ ไม่ว่าจะเป็นยาเสพติดหรือการเที่ยวเตร่ในเวลากลางคืน (NECTEC, 2547, น. 15) อ้างใน (ศิรมณ์ เสถียรรัมย์ 2556, น. 12)
เกมต่างประเภทกัน ทำให้ได้รับความเพลิดเพลินที่ต่างกัน เช่น ฝึกการวางแผน สำหรับเกมประเภทวางแผน ฝึกการทำงานนี้เป็นทีมและรู้จักแบ่งหน้าที่ฝึกทักษะ ทางด้านการค้าสามารถฝึกได้ในหลาย ๆ เกมฝึกการเข้าสังคม เนื่องจากเกมออนไลน์เป็นเกมที่ต้องเล่นกับผู้อื่น จึงต้องมีการปรับตัว
มีการทักทาย เพื่อทำความรู้จักเพื่อนใหม่ ฝึกการขอโทษและให้อภัยผู้อื่น การเล่นเกมออนไลน์ต้องเล่นกับผู้เล่นคนอื่น ๆ ที่เข้าสู่ระบบเดียวกัน ในการเล่นเกมออนไลน์มีจุดประสงค์เดียวกัน ฝึกที่จะเป็นคนมีน้ำใจ ให้ความช่วยเหลือผู้เล่นใหม่ไม่เห็นแก่ตัว ฝึกสมาธิ ฝึกความอดทน ความพยายาม 
จุดประกายให้อยากเป็นนักพัฒนาเกม ผู้เล่นหลายคนที่เล่นเกมแล้วเกิดความคิดอยากมีเกมของตัวเองอยากเรียนคอมพิวเตอร์และเป็นนักพัฒนาเกม ซึ่งถือว่าเป็นการจุดประกายและเป็นการเริ่มต้นที่ดี
2.8.2 ผลกระทบทางลบ
การใช้เทคโนโลยีสารสนเทศอย่างไม่เหมาะสมของเกมออนไลน์แบ่งออกเป็น 3 ประเด็น ได้แก่ (NECTEC, 2547 :14) ผลจากเกมที่มีเนื้อหารุนแรง ได้แก่ เกมการต่อสู้แบบต่าง ๆ เกมที่มีเนื้อหารุนแรงจะส่งผลต่อพฤติกรรมของนักเรียนทั้งในปัจจุบันและระยะยาว สังเกตได้จากการเปลี่ยนแปลง ทางอารมณ์ภายหลังจากการเล่นเกมบ่อย ๆ เนื้อหาของเกมจะค่อย ๆ ซึมซับจนก่อให้เกิดพฤติกรรมก้าวร้าว นำความรุนแรงในเกมมาใช้กับชีวิตจริงได้ เช่น ใช้ความรุนแรงในการแก้ไขปัญหา เมื่อเกิดความขัดแย้งกับผู้อื่น เป็นต้น
2.8.3 ผลกระทบด้านสภาวะจิตใจ
สุภาวดี เจริญวานิช (2557, น. 875) ได้ให้ความหมายของผลกระทบด้านสภาวะจิตใจไว้ว่า เด็กติดเกมจะเสี่ยงต่อการมีพฤติกรรมก้าวร้าวรุนแรง ด้วยการเลียนแบบมาจากเกมที่ตนเองเล่นอยู่แล้วนำมาใช้ในชีวิตจริง โดยเริ่มจากการมีความคิดและอารมณ์ที่รุนแรงจนแสดงออกมาเป็น พฤติกรรมในที่สุด เนื่องจากการเล่นเกมนั้นจะมีบทบาทของผู้เล่นให้เป็นผู้กระทำความรุนแรงด้วยตนเองและได้รับรางวัลหรือไล่ระดับความสามารถในเกมนั้นขึ้นเรื่อย ๆ เป็นการเสริมแรงให้กับผู้เล่น การที่เล่นเกมที่มีความรุนแรงเป็นเวลานานทำให้บุคคลนั้นมีการรับรู้ แปลความหมาย ตัดสินใจ 
และตอบสนองต่อสถานการณ์ต่าง ๆ ไปในทางก้าวร้าวรุนแรงมากขึ้น จนทำให้เกิดเป็นความเคยชิน 
2.8.4 ผลกระทบด้านอารมณ์ 
นฤมล ปิ่นโต (2564, น. 176-177) ได้ให้ความหมายของผลกระทบด้านอารมณ์ไว้ว่า 
ผู้ร่วมสนทนาทุกคนจะดีใจเมื่อเกมชนะ แต่จะหงุดหงิด โมโห เมื่อเล่นแพ้ ศัพท์วัยรุ่นจะเรียกกันว่า “หัวร้อน” ซึ่งเป็นกันง่าย ถือเป็นเรื่องธรรมดาของคนเล่นเกม เมื่อเลิกเล่นเกมไม่นาน อารมณ์เหล่านี้
ก็จะหายไป แต่มีวัยรุ่นหญิงหนึ่งคนย้ำว่า มีอารมณ์ร้อนขึ้นมา เมื่อเล่นไม่ได้ตามที่หวังไว้ก็จะหงุดหงิด โมโห โดยอารมณ์นี้อยู่กับเธออย่างต่อเนื่องในชีวิตประจำวัน จนคนรอบตัวเริ่มเตือน วัยรุ่นชายอีกหนึ่งคนตามปกติจะอารมณ์ดี แต่เมื่อเล่นเกม ROV แบบที่ต้องจัดอันดับ (Rank) แล้วแพ้หลายเกมติดต่อกัน 
มีความโมโหมาก ไม่ยอมเลิกเล่นจนกว่าจะชนะ แม้จะดึกหรือเหนื่อยมากก็ตาม เมื่อแพ้โมโหหนักขึ้น จนบางครั้งควบคุมอารมณ์ตัวเองไม่ได้ ต้องแสดงอาการก้าวร้าว เพื่อระบายความเครียดออกมา เช่น เสียงดังโวยวาย ปาโทรศัพท์มือถือ ทุบโต๊ะ เตะสิ่งของที่อยู่ใกล้ตัว อย่างไรก็ตาม ทุกคนจะหงุดหงิด และโกรธเมื่อถูกขัดจังหวะขนาดเล่นเกมอยู่ ไม่ว่าจะเป็นสายที่โทรเข้า การถูกสั่งให้เลิกเล่นทันทีตลอดจน แบตเตอรี่โทรศัพท์หมดหรือสัญญาณอินเตอร์เน็ตขัดข้อง

2.9 งานวิจัยที่เกี่ยวข้อง
สายสุดา ปั้นตระกูล (2553) ได้ทำการวิจัยเรื่องพฤติกรรมการเล่นเกมออนไลน์ของนักศึกษามหาวิทยาลัยราชภัฏสวนดุสิต ชั้นปีที่ 1 โดยมีวัตถุประสงค์เพื่อศึกษาพฤติกรรม ประโยชน์ ปัญหาและผลกระทบของการเล่นเกมออนไลน์ของนักศึกษามหาวิทยาลัยราชภัฏสวนดุสิต ชั้นปีที่ 1 และเพื่อเปรียบเทียบปัญหาและผลกระทบของการเล่นเกมออนไลน์ของนักศึกษามหาวิทยาลัยราชภัฏสวนดุสิต ชั้นปีที่ 1 กลุ่มตัวอย่างที่ใช้ในการศึกษา คือ นักศึกษามหาวิทยาลัยราชภัฏสวนดุสิตชั้นปีที่ 1 ในปีการศึกษา 2553 จำนวน 400 คน ผลจากการวิจัยพบว่า พฤติกรรมการเล่นเกมออนไลน์ พบว่า นักศึกษาส่วนใหญ่ใช้สถานที่เล่นเกมคือ ที่บ้านของตนเอง ใช้เวลาเล่นเกมในวันเสาร์ - อาทิตย์ ประเภทของเกมที่ชอบเล่นเป็นเกมประเภทต่อสู้ เกมที่เล่นประจำจะเป็นเกมใน Facebook วัตถุประสงค์ในการเล่นเกมคือ พักผ่อนยามว่างเป็นส่วนใหญ่ ประโยชน์ของการเล่นเกมออนไลน์คือ ฝึกให้เป็นคนเสียสละ ฝึกการขอโทษและให้อภัยผู้อื่น ฝึกมารยาทในการอดกลั้น ฝึกทักษะในการค้าและฝึกที่จะเป็นผู้มีน้ำใจและให้ความช่วยเหลือผู้เล่นใหม่ ปัญหาและผลกระทบที่พบมากที่สุดคือด้านสังคมคือ ไม่มีปฏิสัมพันธ์กับคนในครอบครัวและชอบอยู่ตัวคนเดียว ด้านที่รองลงคือด้านอารมณ์คือ ความคิดอยู่ในโลกจินตนาการมากกว่าโลกของความเป็นจริง และด้านการเรียนคือ ขาดความรับผิดชอบในการเรียน การทดสอบสมมุติฐานพบว่า นักศึกษาที่มีเพศและอายุแตกต่างกันมีปัญหา
และผลกระทบในการเล่นเกมออนไลน์แตกต่างกัน แสดงให้เห็นว่านักศึกษาชายกับหญิงมีปัญหา
และผลกระทบในการเล่นเกมออนไลน์ด้านอารมณ์แตกต่างกันอย่างมีนัยสำคัญทางสถิติที่ระดับ 0.05 และนักศึกษาที่มีอายุต่ำกว่า 18 ปี กับนักศึกษาที่มีอายุ 18 ปี มีปัญหาและผลกระทบในการเล่นเกมออนไลน์ด้านสังคมแตกต่างกันอย่างมีนัยสำคัญทางสถิติที่ระดับ 0.05 ส่วนนักศึกษาที่มีรายได้ต่อเดือน สังกัดคณะและมีประสบการณ์ในการเล่นเกมออนไลน์แตกต่างกันมีปัญหาและผลกระทบในการเล่นเกมออนไลน์ไม่แตกต่างกัน
ชลลดา บุญโท (2554, น. ค) ได้ทำการวิจัยเรื่องพฤติกรรมการเล่นเกมออนไลน์ของนักศึกษา มหาวิทยาลัยเทคโนโลยีราชมงคลธัญบุรีและผลกระทบจากเกมออนไลน์ โดยมีวัตถุประสงค์เพื่อศึกษาพฤติกรรมการเล่นเกมออนไลน์ของนักศึกษามหาวิทยาลัยเทคโนโลยีราชมงคลธัญบุรีและผลกระทบจากเกมออนไลน์ กลุ่มตัวอย่างที่ใช้ในการศึกษาคือ นักศึกษาที่ศึกษาอยู่ในระดับชั้นปริญญาตรี มหาวิทยาลัยเทคโนโลยีราชมงคลธัญบุรี ทั้งเพศชายและเพศหญิงที่เล่นเกมออนไลน์ จำนวน 400 คน ผลจากการวิจัยพบว่า กลุ่มตัวอย่างส่วนใหญ่เป็นเพศหญิง อายุ 19-20 ปี ศึกษาอยู่ในระดับชั้นการศึกษาปีที่ 3 มีจำนวนครั้งในการเล่นเกมออนไลน์ 4-6 ครั้งต่อสัปดาห์ ใช้เวลาในการเล่นเกมออนไลน์ 2-3 สองชั่วโมงต่อครั้ง แต่มักจะเล่นเกมออนไลน์ในเวลา 16.01-20.00 น. สำหรับผลกระทบจากการเล่นเกมออนไลน์พบว่าด้านสุขภาพร่างกาย เกมออนไลน์ทำให้ผู้เล่นมีปัญหาเกี่ยวกับระบบสายตาด้านการเงินเกมออนไลน์ทำให้ผู้เล่นมีค่าใช้จ่ายเพิ่มขึ้นด้านการศึกษาและสติปัญญาเกมออนไลน์ทำให้ผู้เล่นเกิดความคิดสร้างสรรค์เพิ่มขึ้น ด้านความสัมพันธ์ในครอบครัวและกลุ่มเพื่อนเกมออนไลน์ทำให้ผู้เล่นรู้จักกับเพื่อนใหม่ ๆ เพิ่มขึ้นด้านอารมณ์ เกมออนไลน์ทำให้ผู้เล่น
มีความรู้สึกผ่อนคลายจากความตึงเครียดและพบว่าผลการทดสอบสมมติฐานคือ พฤติกรรมการเล่นเกมออนไลน์ในด้านเวลาที่ใช้งานความถี่ของการใช้งานและช่วงเวลาในการใช้งานมีความแตกต่างกันเกิดผลกระทบจากการเล่นเกมออนไลน์แตกต่างกัน ยกเว้นด้านความถี่ของเวลาที่ไม่มีความแตกต่าง
อาภากร คันธรส (2556, น. ง) ได้ทำการวิจัยเรื่องพฤติกรรมของนักศึกษามหาวิทยาลัยเชียงใหม่ในการเล่นเกมออนไลน์ โดยมีวัตถุประสงค์เพื่อศึกษาพฤติกรรมของนักศึกษามหาวิทยาลัยเชียงใหม่ในการเล่นเกมออนไลน์ กลุ่มตัวอย่างที่ใช้ในการศึกษา คือ นักศึกษาระดับปริญญาตรีที่มีสถานภาพกำลังศึกษา ในมหาวิทยาลัยเชียงใหม่ใน ภาคเรียนที่ 2 ปี การศึกษา 2555 จำนวน 405 ราย ผลจากการวิจัยพบว่า ผู้ตอบแบบสอบถามส่วนใหญ่เป็นเพศชายอายุ 18-20 ปี กำลังศึกษาในระดับชั้นปีที่ 1 รายได้เฉลี่ยต่อเดือน 3000-6000 บาท พักอาศัยอยู่ที่บ้านพักส่วนตัว 
มีประสบการณ์ในการเล่นเกมออนไลน์มากกว่า 5 ปี ผลการศึกษาพฤติกรรมของนักศึกษามหาวิทยาลัยเชียงใหม่ ในการเล่นเกมออนไลน์พบว่า เหตุผลที่เล่นเกมออนไลน์ เพื่อความสนุกสนานเพลิดเพลิน นิยมเล่นเกมที่มีวิธีการเก็บค่าบริการแบบเล่นฟรี จ่ายเงินเมื่อต้องการเพิ่มแต้มหรือสิ่งของบางอย่างในเกม (Premium Item) เลือกเล่นเกมประเภทแอ็กชัน (Action) ผู้ตอบแบบสอบถามมักเล่นเกมออนไลน์ทุกวัน วันละ 1-3 ชั่วโมง โดยนิยมเล่นเกมกับเพื่อนทุกช่วงเวลาที่ว่าง ใช้วิธีเติมเงินหรือชำระค่าใช้จ่ายภายในเกมผ่านบัตรเติมเงิน ราคาค่าบริการภายในเกมต่อเดือนที่จ่ายต่ำกว่า 
100 บาท มีรูปแบบการเล่นแบบเล่นเกมเดิม ไม่ชอบการเปลี่ยนแปลง นิยมเล่นเกมออนไลน์ที่ร้านอินเทอร์เน็ตหรือร้านเกมส์ บุคคลที่มีอิทธิพลต่อการตัดสินใจเล่นเกมคือ เพื่อนรองลงมาคือ ตัวเอง ส่วนใหญ่รับทราบข้อมูลข่าวสารเกี่ยวกับเกมออนไลน์จากสื่ออินเตอร์เน็ต ผลการศึกษาปัจจัยส่วนประสมการตลาดของผู้ให้บริการเกมออนไลน์ที่มีอิทธิพลต่อการตัดสินใจเล่นเกมออนไลน์ของนักศึกษามหาวิทยาลัยเชียงใหม่พบว่า ปัจจัยส่วนผสมการตลาดทุกด้านมีความสำคัญในระดับมาก 
เรียงตามลำดับ ดังนี้ ปัจจัยด้านผลิตภัณฑ์ รองลงมาคือ ปัจจัยด้านราคา ปัจจัยด้านช่องทางการจัดจำหน่ายและปัจจัยด้านการส่งเสริมการตลาดตามลำดับ ผลการศึกษาปัจจัยส่วนผสมการตลาดของร้านเกมออนไลน์ที่มีอิทธิพลต่อการตัดสินใจใช้บริการของนักศึกษามหาวิทยาลัยเชียงใหม่ 
พบว่า ปัจจัยส่วนประสมการตลาดทุกด้านมีความสำคัญอยู่ในระดับมาก เรียงตามลำดับดังนี้คือ ปัจจัยด้านผลิตภัณฑ์ รองลงมาคือ ปัจจัยด้านช่องทางการจัดจำหน่าย ปัจจัยด้านราคาและปัจจัยด้านการส่งเสริมการตลาดตามลำดับ
ธีรภัค คมนา (2556, น. 3) ได้ทำการวิจัยเรื่อง การวิเคราะห์รูปแบบเกมออนไลน์ที่มีต่อพฤติกรรมการเรียนรู้ของนักเรียนระดับชั้นมัธยมศึกษาปีที่ 1 โรงเรียนธัญรัตน์ จังหวัดปทุมธานี โดยมีวัตถุประสงค์เพื่อศึกษาพฤติกรรมการเล่นเกมออนไลน์ของนักเรียนระดับชั้นมัธยมศึกษาปีที่ 1 โรงเรียนธัญรัตน์ จังหวัดปทุมธานีและเพื่อวิเคราะห์ลักษณะรูปแบบเกมออนไลน์ที่มีผลต่อการเรียนรู้ของนักเรียนมัธยมศึกษาชั้นปีที่ 1 โรงเรียนธัญรัตน์ จังหวัดปทุมธานี เครื่องมือที่ใช้ในการสอบถาม ผลการวิจัยพบว่า พฤติกรรมการเล่นเกมออนไลน์ของนักเรียนชั้นมัธยมศึกษาปีที่ 1 โรงเรียนธัญรัตน์ จังหวัดปทุมธานี ในจำนวนนักเรียน 241 คน มีนักเรียนที่เล่นเกมออนไลน์ จำนวน 40 คน คิดเป็น
ร้อยละ 16.59 นักเรียนที่เล่นเกมออนไลน์ส่วนใหญ่มีคอมพิวเตอร์ใช้ทำงานส่วนตัว จำนวน 127 คน คิดเป็นร้อยละ 63.18 สถานที่นิยมเล่นเกมออนไลน์คือ บ้าน จำนวน 143 คน คิดเป็นร้อยละ 71.14 พบว่าจำนวนชั่วโมงในการเล่นเกมออนไลน์ต่อ 1 วัน นักเรียนจะเล่นไม่เกิน 2 ชั่วโมงต่อวัน จำนวน 
81 คน ไม่จำกัดเวลาเล่น จำนวน 65 คน คิดเป็นร้อยละ 32.33 และนิยมเล่นในช่วงเวลา 
12.00 - 16.00 น. จำนวน 75 คิดเป็นร้อยละ 37.31 และส่วนใหญ่เล่นในวันเสาร์และวันอาทิตย์ จำนวน 102 คน คิดเป็นร้อยละ 50.74 รูปแบบและเนื้อหาพบว่านักเรียนชื่อชอบเนื้อหาที่เกี่ยวกับการผจญภัยมากที่สุด คิดเป็นร้อยละ 28.85 ส่วนในรูปแบบการนำเสนอเกมนักเรียนที่เล่นเกมออนไลน์จะพิจารณาจากรูปร่างขอตัวละครในการเลือกเล่นเกมออนไลน์คิดเป็นร้อยละ 38.30 และนิยมชอบ
ภาพ 3 มิติคิดเป็นร้อยละ 43.78 ในส่วนของดนตรีประกอบชอบเสียงเพลงบรรเลงประกอบฉาก
และเสียงเพลงที่กำลังเป็นที่นิยมอยู่ในเกมเดียวกันคิดเป็นร้อยละ 44.77 รายละเอียดในการปรับแต่งตัวละครนักเรียนชอบกำหนดการแต่งตัวละครได้อย่างอิสระ สามารถเปลี่ยนแบบสีตา สีผิว เพศ เผ่าพันธุ์ได้ คิดเป็นร้อยละ 34.32 ในการเลือกเล่นเกมออนไลน์นักเรียนนิยมเลือกพัฒนาการของตัวละคร คิดเป็นร้อยละ 35.82 และชื่นชอบโครงเรื่องที่สามารถต่อสู้แข่งขันกันได้ คิดเป็นร้อยละ 33.83 และฉากการต่อสู้สามารถเปลี่ยนไปตามภารกิจของเนื้อเรื่อง คิดเป็นร้อยละ 40.29 และเกมออนไลน์ที่นักเรียนนิยมเล่นอันดับ 1 คือ เกม Heroes Of Newerth : HON เป็นเกมที่มีเนื้อหาเกี่ยวกับการ
ผจญภัยและการต่อสู้อยู่ในเกมเดียวกัน เป็นเกมที่ต้องทำงานร่วมกันเป็นทีมในการเอาชนะคู่ต่อสู้อีกฝ่าย ซึ่งการเรียนรู้ที่นักเรียนได้จากเล่นเกมออนไลน์นั้นเกิดทักษะพิสัยมากที่สุด ส่งผลต่อทักษะและความสามารถในการพิมพ์อักษรรองลงมาช่วยให้มีความคุ้นเคยกับเทคโนโลยีใหม่ ๆ และฝึกทักษะฝึกทักษะความสัมพันธ์ระหว่างมือ และตา
ธันยนวนันฐ์ เลียนอย่าง (2561, น. ง) ได้ทำการวิจัยเรื่อง การศึกษาปัจจัยเชิงสาเหตุและประสิทธิผลของโปรแกรมเสริมสร้างพฤติกรรมการเล่นเกมออนไลน์อย่างเหมาะสมของนักเรียนชั้นมัธยมศึกษาตอนต้น โดยมีวัตถุประสงค์เพื่อศึกษารูปแบบความสัมพันธ์เชิงสาเหตุของพฤติกรรมการเล่นเกมออนไลน์อย่างเหมาะสมและประสิทธิผลของโปรแกรมเสริมสร้างพฤติกรรมการเล่นเกมออนไลน์อย่างเหมาะสมของนักเรียนชั้นมัธยมศึกษาตอนต้น กลุ่มตัวอย่างที่ใช้ในการศึกษานักเรียน
ที่กำลังศึกษาชั้นมัธยมศึกษาตอนต้น โรงเรียนในเขตกรุงเทพมหานครและเขตปริมณฑล รวม 400 คน นักเรียนกลุ่มทดลองและกลุ่มควบคุม กลุ่มละ 40 คน ผลการวิจัยพบว่า เจตคติต่อพฤติกรรมการเล่นเกมออนไลน์อย่างเหมาะสม มีอิทธิพลต่อพฤติกรรมการเล่นเกมออนไลน์เพื่อการเสริมสร้างทักษะ
และพฤติกรรมการเล่นเกมออนไลน์อย่างปลอดภัย นอกจากนี้ สุขภาพจิตสัมพันธภาพในครอบครัว 
มีอิทธิพลทางตรงต่อพฤติกรรมการเล่นเกมออนไลน์อย่างปลอดภัยและพบว่าการรู้เท่าทันเกมออนไลน์ มีอิทธิพลทางอ้อมต่อพฤติกรรมการเล่นเกมออนไลน์ เพื่อเสริมสร้างทักษะและพฤติกกรมการเล่นเกมออนไลน์อย่างปลอดภัย ผ่านเจตคติต่อพฤติกรรมการเล่นเกมออนไลน์อย่างเหมาะสม จากนั้นจึงนำตัวแปรที่พบผลว่ามีอิทธิพลอย่างมีนัยสำคัญจาการวิจัยระยะที่ 1 มาพัฒนาเป็นโปรแกรมเสริมสร้างพฤติกรรมการเล่นเกมออนไลน์อย่างเหมาะสมสำหรับการศึกษาในระยะที่ 2 ผลการวิจัยพบว่า นักเรียนชั้นมัธยมศึกษาตอนต้นในกลุ่มทดลองทำได้รับโปรแกรมสร้างเสริมพฤติกรรมการเล่นเกมออนไลน์อย่างเหมาะสม มีพฤติกรรมการเล่นเกมออนไลน์อย่างเหมาะสมสูงสุดกว่านักเรียนกลุ่มควบคุมที่ไม่ได้รับโปรแกรมฯ ทั้งในระยะหลังทดลองจนถึงระยะติดตามผล 4 สัปดาห์
นายอภิวัฒน์ หอมทวนลม (2562. น. ก) ได้ทำการวิจัยเรื่อง ปัจจัยที่มีผลต่อการตัดสินใจการเล่นเกมออนไลน์ผ่านโทรศัพท์มือถือวัตถุประสงค์ของงานวิจัยครั้งนี้คือ เพื่อสำรวจปัจจัยส่วนบุคคลของผู้ที่เล่นเกมออนไลน์ผ่านโทรศัพท์มือถือ เพื่อศึกษาปัจจัยด้านจิตวิทยาที่มีผลต่อการตัดสินใจเลือกเล่นเกมออนไลน์ผ่านโทรศัพท์มือถือและเพื่อศึกษาการตัดสินใจเล่นเกมออนไลน์ผ่านโทรศัพท์มือถือ จำนวน 400 คนจากการสุ่มแบบเจาะจง (Purposive sampling) ผลการวิจัยพบว่ากลุ่มตัวอย่างเป็นเพศชายโดยมีอายุระหว่าง 21 - 30 ปี ซึ่งส่วนใหญ่มีสถานภาพสมรสเป็นโสด มีการศึกษาระหว่างปริญญาตรี มีอาชีพนักเรียน นักศึกษาและส่วนใหญ่มีรายได้ 10,000-20,000 บาท นอกจากนี้
การพิจารณาการตัดสินใจเล่นเกมออนไลน์ผ่านโทรศัพท์มือถือ ส่วนใหญ่พิจารณาจากคุณภาพของเกมออนไลน์และความหลากหลายของเกมออนไลน์ผ่านออนไลน์คือ ต้องการหากิจกรรมทำยามว่าง นอกจากนี้ผู้วิจัยยังพบว่า การตัดสินใจในระดับสูงที่สุดคือ ด้านรูปแบบการใช้ชีวิต การทดลองสมมติฐานพบว่าปัจจัยส่วนบุคคลและปัจจัยทางจิตวิทยามีความสัมพันธ์กับการตัดสินใจเล่นเกมออนไลน์ผ่านโทรศัพท์มือถือ
ณัฐสรณ์ ตรังคธาร (2564. น. ค) ได้ทำการวิจัยเรื่อง ปัจจัยที่มีอิทธิพลต่อการตัดสินใจเลือกเติมเงินในเกมออนไลน์ของประชากรในกรุงเทพมหานคร เพื่อศึกษาและทำความเข้าใจเกี่ยวกับปัจจัยที่มีอิทธิพลต่อการตัดสินใจเลือกเติมเงินเกมออนไลน์ ได้แก่ปัจจัย ด้านประชากรศาสตร์ ปัจจัยความพึงพอใจต่อเกม การสนับสนุนความสัมพันธ์ทางสังคม ปัจจัยอิทธิพลด้านราคา การรับรู้คุณค่าของสินค้าเสมือนและความสนุกสนานว่าปัจจัยเหล่านี้นั้นส่งผลต่อความเร็วในการซื้อและความตั้งใจในการซื้อสินค้าเสมือนจริง จริงหรือไม่ อย่างไร รวมถึงศึกษาว่ามีตัวแปรกำกับได้แก่ การรับรู้ต่อสถานการณ์โควิด-19 และความนิยมทางด้านเกมออนไลน์ เข้ามาเกี่ยวข้อง จะส่งผลต่อปัจจัยด้านต่าง ๆ ที่กล่าวมาข้างต้นหรือไม่ อย่างไร โดยงานวิจัยนี้เป็นเชิงปริมาณ เก็บข้อมูล โดยใช้แบบสอบถามกับกลุ่มประชากรในกรุงเทพมหานครจำนวน 405 คน จากผลงานวิจัยพบว่า ปัจจัยด้านความสนุกสนานเป็นปัจจัยหลักที่มีอิทธิพลต่อความตั้งใจซื้อ ส่วนปัจจัยด้านราคาเป็นปัจจัยหลักที่มีอิทธิพลต่อความเร็วในการซื้อ นอกจากนี้ยังพบว่าอิทธิพลของตัวแปรกำกับ ทั้งการรับรู้ต่อสถานการณ์โควิด-19 และความนิยมทางด้านเกมออนไลน์ มีอิทธิพลต่อความเร็วในการซื้อ และความตั้งใจในการซื้อสินค้า

 
2.10. กรอบแนวคิด 

แผนผังกรอบแนวคิกในการวิจัย
 
คณะผู้วิจัยได้ทำการศึกษาเกี่ยวกับพฤติกรรมการเล่นเกมออนไลน์ ที่ส่งผลกระทบต่อสภาวะทางจิตใจและอารมณ์ กรณีศึกษานักศึกษาคณะครุศาสตร์ มหาวิทยาลัยราชภัฏเชียงใหม่ ศูนย์แม่ริม 1.2.1 เพื่อศึกษาพฤติกรรมการเล่นเกมออนไลน์ของนักศึกษามหาวิทยาลัยราชภัฏเชียงใหม่ คณะครุศาสตร์ ศูนย์แม่ริม 1.2.3 เพื่อศึกษาผลกระทบต่อการดำเนินชีวิตของนักศึกษา มหาวิทยาลัย
ราชภัฏเชียงใหม่ คณะครุศาสตร์ ศูนย์แม่ริม ที่เกิดจากการเล่นเกมออนไลน์โดยมีการตอบวัตถุประสงค์ด้วยแบบสอบถาม 1.2.2 เพื่อศึกษาปัญหาจากพฤติกรรมการเล่นเกมออนไลน์ที่ส่งผลกระทบต่อสภาวะจิตใจและอารมณ์ของนักศึกษามหาวิทยาลัยราชภัฏเชียงใหม่ คณะครุศาสตร์ ศูนย์แม่ริม โดยมีการตอบแบบวัตถุประงสงค์ด้วยการสัมภาษณ์เชิงลึก โดยมุ่งศึกษาพฤติกรรมการเล่นเกมออนไลน์ ปัจจัยในการเลือกเล่นเกมออนไลน์ และผลกระทบที่เกิดจากการเล่นเกมออนไลน์ ในด้านสภาวะทางจิตใจและอารมณ์ของกลุ่มนักศึกษาที่กำลังศึกษาอยู่ในมหาวิทยาลัยราชภัฏเชียงใหม่ ศูนย์แม่ริม 
ซึ่งคัดเลือกโดยใช้แบบสำรวจในการคัดเลือกนักศึกษา ที่มีพฤติกรรมในการเล่นเกมออนไลน์อยู่อย่างสม่ำเสมอ เนื่องจากในปัจจุบันความก้าวหน้าทางเทคโนโลยี ได้เข้ามาช่วยอำนวยความสะดวกให้
แก่มนุษย์ ทั้งในด้านการสื่อสาร การทำงาน อีกทั้งยังมีส่วนช่วยในการสร้างความบันเทิง
เช่น การเล่นเกมออนไลน์ เพราะในปัจจุบันเกมออนไลน์ถึงสามารถเข้าได้ง่าย เล่นได้ทุกเพศ ทุกวัย 
ไม่จะอยู่สถานที่ใดก็สามารถเล่นร่วมกันได้ เห็นได้จากการสำรวจนักศึกษา มหาวิทยาลัยราชภัฏเชียงใหม่ ศูนย์แม่ริม มีความนิยมเล่นออนไลน์ เพื่อคลายเครียดจากการเรียน ดังนั้นทางคณะผู้วิจัย
จึงได้มีกระบวนการในการเก็บรวบรวมข้อมูลในการศึกษาโดยใช้แบบสำรวจออนไลน์ในการคัดเลือกกลุ่มตัวอย่าง จากนั้นเก็บข้อมูลโดยการสัมภาษณ์ และนำข้อมูลมาวิเคราะห์
 
